-རྔ་བཆོས་གྲགསཀྱིས་བསྒྱུར།

༄༅།། ར་བཱིན་དྲ་ནཱ་ཐ་ཐེ་གོར་ནི། ཕྱི་ལོ་༡༨༦༡ ལོར་རྒྱ་གར་
གྱི་གྲོང་ཁྱེར་ཀ་ལི་ཀཱ་ཏ་རུ་འཁྲུངས། དགུང་ལོ་བཅུ་གཅིག་ནས་ཚིགས་
སུ་བཅད་པའི་སྙན་ངག་སོགས་འབྲི་འགོ་བཙུགས། ཆུང་དུས་སློབ་ཆུང་
ཞིག་ཏུ་ཕེབས་ནའང༌། དེ་རྗེས་ཕེབས་འདོད་མ་བྱུང་བར་བརྟེན་ཁྱིམ་དུ་
བཤེས་གཉེན་བསྟེན་ཏེ་ལེགས་སྦྱར་དང་དབྱིན་ཡིག་སོགས་ལ་རིམ་བཞིན་
སྦྱངས། དགུང་གྲངས་ཉེར་གཉིས་ལ་གཉེན་སྒྲིག་གནང་ཞིང་དེ་རྗེས་
དབྱིན་ཡུལ་གྱི་རྒྱལ་ས་ལོན་དྲོན་དུ་མཐོ་སློབ་ཀྱི་སློབ་ཚན་སྐོར་ཞིག་སྦྱང་
དུ་ཕེབས། ལོ་གཉིས་ཀྱི་རྗེས་སུ་རྒྱ་གར་དུ་ཕེབས་ནས་བྷང་ག་ལའི་སྐད་
ཡིག་ནང་དུ་རྩོམ་ཡིག་སྣ་ཚོགས་སྤེལ་རྒྱུའི་འགོ་བཙུགས་ཤིང་མི་རིང་
བར་མཚན་སྙན་གྱི་གྲགས་པ་ཤར་ཕྱོགས་བྷང་ག་ལའི་ཡུལ་དུ་ཁྱབ།
ལོ་ཤས་རྗེས་སུ་བྷང་ག་ལའི་ནང་དུ་སློབ་ཆུང་ཞིག་བཙུགས་ཏེ་ཁོང་རང་
ཉིད་ཀྱིས་དགེ་རྒན་གྱི་ཕྱག་ལས་གནང་བ་དང་ཆབས་ཅིག་བློས་ཐུབ་ཀྱི་
གྲོགས་པོ་སྐོར་ཞིག་ལ་གླ་མེད་དུ་སློབ་ཁྲིད་དང༌། གཞན་འཛིན་སྐྱོང་སོགས་
དང་འབྲེལ་བའི་ལས་དོན་ཐད་ལ་འབོད་སྐུལ་བྱས་ཏེ། ཉམ་ཐག་སློབ་ཕྲུག་
མང་པོ་ལ་སློབ་སྦྱོང་གི་གོ་སྐབས་སྩལ། ༡༩༡༣ ལོར་ནོར་ཝེལ་རྩོམ་རིག་
གི་བྱ་དགའ་ཐོབ། ལོ་དེའི་ཡས་མས་ཤིག་ནས་ཁོང་གི་བརྩམས་ཆོས་རྣམས་
སྐད་ཡིག་སྣ་ཚོགས་ཀྱི་ནང་དུ་བསྒྱུར་རྒྱུའི་འགོ་ཚུགས། བརྒྱུད་རིམ་དེ་
དག་གི་ཁྲོད་ནས་ཁོང་གི་མཚན་སྙན་འཛམ་གླིང་ཧྲིལ་པོར་ཁྱབ། དགུང་
གྲངས་བརྒྱད་ཅུ་པ་སྟེ། ༡༩༤༡ ལོར་འཁྲུངས་ཡུལ་དུ་སྐུ་གཤེགས། 3
ཁོང་ནི་སྙན་ངག་པ་ཙམ་ཞིག་ཏུ་མ་ཟད། རོལ་དབྱངས་དང་རི་མོ་སོགས་
སྒྱུ་རྩལ་སྣ་ཚོགས་དང༌། གྲུབ་མཐའ་འདྲ་མིན་གྱི་ཕྱོགས་ལ་མཁྱེན་རྒྱ་
ཤིན་ཏུ་ཡངས་ཤིང་། དུས་རབས་ཉི་ཤུ་པའི་ནང་གི་རྒྱ་གར་གྱི་རིག་གཞུང་
གི་མེས་པོ་ལྟ་བུ་ཞིག་ཡིན།།

༄༅།། པད་དཀར་ལྡུམ་རའི་ནང་གི་ལྷ་ཡི་ཕོ་ཉ།
སྨད་ཆ།
ར་དཱིན་དྲ་ནཱ་ཐ་ཐེ་གོར་གྱིས་བརྩམས།
རྔ་བ་ཆོས་གྲགས་ཀྱིས་བསྒྱུར།

གྷོར།
ར་དཱིན་དྲ་ནཱ་ཐ་ཐེ་གོར་གྱིས་བརྩམས།
རྔ་བ་ཆོས་གྲགས་ཀྱིས་བོད་ཡིག་ཏུ་བསྒྱུར།
ཕྱི་ལོ་༢༠༠༤ ཕྱི་ཟླ་༡༢ ནང་པར་ཐེངས་དང་པོ་དཔར།
༣༠༠༠གྲངས་དཔར་
ཡུལ། ལྡིལི།
དཔར་
པར་སྐྲུན་བདག་དབང་། () རྔ་བ་ཆོས་གྲགས།
རྒྱལ་སྤྱིའི་ཚད་ལྡན་དེབ་རྟགས། ISBN 81-902269-0-8
GORA
BYRABINDRANATH TAGORE
TranslatedfromBengalibyW.W.Pearson
TranslatedfromEnglishbyNgawaChoedak
Copyright©2004byNgawaChoedak
PrintedatArchana,NewDelhi.
Tel.:011-24311992,24322834
ISBN 81-902269-0-8
Acknowledgement:
FinancialsupportfromSOIR-IM(SwedishOrganization
Individuell
Människohjälp ForIndividualRelief))hasmadethispublicationpossible.

Cable :SHERIG
བོད་གཞུང་ཤེས་རིག་ལས་ཁུངས་Phones:01892-222572
01892-222721
Fax :01892-223481
DEPARTMENTOFEDUCATION e-mail : education@gov.tibet.net
Web :www.tcewf.org
ལོའའང་དགའ་ཉན་་པ་རྒཔ་་མ།
OFCENTRAL
HOLINESSTHEDALAIADMINISTRATION
GANGCHENKYISHONG
DHARAMSHALA-176215
DISST.KANGRA,H.P.
Ref.No. INDIA
པར་སྐྲུན་གླེང་བརྗོད།
༄༅།། འཛམ་གླིང་ནང་མཚན་སྙན་ཡོངས་སུ་གྲགས་པའི་རྒྱ་གར་གྱི་མཁས་དབང་ར་བཱིན་
དྲ་ནཱ་ཐ་ཐེ་གོར་མཆོག་གིས་མཛད་པའི་བཅོས་སྒྲུང་རིང་ཤོས་བྷོ་ར་ཞེས་བྱ་བ་འདི་ཉིད། སྐུཞབས་
རྔ་བ་ཆོས་གྲགས་ལགས་ཀྱིས་དང་བ་ཆེན་པོས་བོད་སྐད་དུ་ཕབ་བསྒྱུར་གནང་བ་ལྟར། ད་ལམ་
པར་སྐྲུན་ཐུབ་པར་དགའ་བ་ཆེ།
ལྗགས་རྩོམ་འདིའི་བསྟན་དོན་རྣམས་བོད་ཀྱི་ད་ལྟའི་གནས་སྟངས་དང་འདྲ་ཙམ་ཡོད་
པར་མ་ཟད། ལྷག་པར་བཅོས་སྒྲུང་འདིའི་དགོངས་པའམ་སྲོག་ལྟ་བུའི་སྙིང་དོན་དེ། རང་
ཅག་བོད་མིའི་མགོན་དཔུང་སྤྱི་ནོར་༸ གོང་ས་༸སྐྱབས་མགོན་ཆེན་པོ་མཆོག་གི་བཀའ་སློབ་ལམ་
སྟོན་གྱི་མཐུན་ཕྱོགས་སུ་འབབ་ཅིང་གཞོལ་བ་ཞིག་ཏུ་སྣང་ལ། དེ་འདྲའི་དགོངས་པ་མཚོན་
བྱེད་ཀྱི་ཐབས་སམ་སྒྱུ་རྩལ་ཡང་ཆེས་ཁྱད་དུ་འཕགས་པའི་ཆ་ནས། བསྒྱུར་རྩོམ་འདི་བོད་ཀྱི་
དེང་རབས་རྩོམ་རིག་གི་ཁ་ཕྱོགས་ལེགས་ལམ་དུ་དཀྲི་བའི་རྐྱེན་དུའང་འགྱུར་རེ་ཆེ་བས། བོད་
འགྱུར་བྱེད་པོའི་ལེགས་བྱས་ཀྱི་སྐལ་བ་མི་ཕྲ་བར་སེམས།
བཅོས་སྒྲུང་འདི་མཛད་མཁན་མཁས་དབང་དེ་ཉིད་ཀྱིས་དབུས་སྐྱེ་འགྲོ་ཀུན་ལབཀའ་
དྲིན་ཆེ་བའི་འཕགས་ཡུལ་གྱི་སྐྱེས་ཆེན་དམ་པ་རྣམས་ལ་རྗེས་དྲན་གུས་འདུད་དང་། བོད་ཀྱི་སྣོད་
བཅུད་རིག་གཞུང་དང་བཅས་པ་ཆགས་འཇིག་གི་མཚམས་སུ་སླེབས་སྐབས་འདིར། སྐུཞབས་
རྔ་བ་ཆོས་གྲགས་ལགས་ནས་སྔོན་བྱོན་བོད་ཀྱི་ལོ་ཙཱ་བ་དྲིན་ཆེན་རྣམས་ཀྱི་སྲོལ་ལྟར། ཁེ་གཉེར་
གྲགས་འདོད་སྤངས་ཏེ་དེབ་འདི་བརྩོན་པ་ཆེན་པོས་བོད་སྐད་དུ་ཕབ་བསྒྱུར་གནང་བར་ཐུགས་རྗེ་ཆེ་
ཞུ། བོད་གཞུང་ཤེས་རིག་ལས་ཁུངས་ནས། ཕྱི་ལོ་༢༠༠༤ ཟླ་༡༢ ཚེས་༡༥ ལ།། །།

ལེའུ་ང་དགུ་པ།
༅༅། །ནམ་ཞིག་ཧ་རན་བྷ་བྷུ་ལ་བྷོར་ངྷ་སུན་དྷི་རེས་ཀྱི་ལན་འབྱོར་
ནས་ཚུར་ཡོང་ཚེ། ཁོ་ཕར་བལྟས་ན་འཁྱུག་ཙམ་ཞིག་གི་རིང་ལ་ཧ་ཅང་གི་བཞིན་
མི་སྡུག་པ་དང་སྒམ་ནན་ཆེན་པོ་ཅན་ལྟ་བུ་ཞིག་རེད། དེ་རྗེས་ཁོས་ངག་ནས
གནད་དོན་འདིའི་ཐོག་ལ་ལོ་ལི་ཏཱ་ལ་སྐད་བཏང་ནས་མོ་དང་མཉམ་དུ་དེའི་སྐོར་
ལ་གྲོས་བསྡུར་བྱེད་རྒྱུ་དེ་ང་ཚོའི་ལས་འགན་རེད། ཅེས་སྨྲས།
ནམ་ཞིག་ལོ་ལི་ཏྭ་དེར་འབྱོར་ཚེ། ཧ་རན་བྷ་བྷུ ཡིས་མ་འོངས་ལུང་བསྟན་
གྱི་མངོན་ལྟས་སྟོན་པའི་ཚུལ་དུ་སྒམ་ནན་དང་བཅས། ལོ་ལི་ཏཱ་ཁྱོད་ཀྱིས་ཉོན་
དང་། ཁྱོད་རང་གི་མི་ཚེའི་དོན་དག་ཧ་ཅང་གལ་ཆེན་པོ་ཞིག་གི་འགན་འཁྲིའི་
དཀྱོག་མཚམས་ལ་སླེབས་འདུག ཕྱོགས་གཅིག་དེ་ཁྱོད་རང་གི་ཆོས་ལུགས་
དང་གྲུབ་མཐའ་དེ་རེད། ཕྱོགས་གཅིག་དེ་ཁྱོད་རང་གི་ཡིད་ཀྱི་རེ་འདོད་དེ་
རེད། དེར་བརྟེན་ཁྱོད་རང་ཉིད་ཀྱི་ངོས་ནས་རང་ཉིད་ཕྱོགས་དེ་གཉིས་ཀྱི་ནང་
ནས་གང་གི་རྗེས་སུ་འབྲང་རྒྱ་ཡིན་མིན་དེ་ངེས་པར་དུ་གདམ་ཀ་བྱེད་དགོས་པ་
903-

ཞིག་རེད། ཅེས་བཤད། ཁོས་སྐད་ཆ་དེ་ཙམ་ཞིག་བརྗོད་ནས་སྐད་ཆ་དེས་
མོ་ལ་ཤུགས་རྐྱེན་ཇི་འདྲ་ཞིག་ཐེབ་རྒྱུ་ཡིན་མིན་ལ་བལྟས་ནས་རེ་ཞིག་ཁ་རོག་
ཏུ་བསྡད། གང་ཡིན་ཟེར་ན་ཁོའི་སེམས་ལ་དེ་ལྟ་བུའི་སེམས་ཚོར་དྲག་པོའི་
འདོད་སྲེད་ཀྱི་དཔེ་མཚོན་ཞིག་གི་འོག་ནས་དགེ་མཚན་ལྡན་པའི་དྲང་བདེན་གྱི་
ཕྱོགས་ལ་བློ་ཁོག་མེད་པའི་སྡར་མ་རྣམས་འདར་སིག་རྒྱག་ངེས་པ་དང་། ཁ་
ཞེ་མི་མཚུངས་པའི་གཡོ་ཟོལ་གྱི་རིགས་མཐའ་དག་ཐལ་བའི་རྡུལ་དུ་བརླག་འདོད་
སྐྱེ་བཞིན་ཡོད་པར་མ་ཟད། འདི་ལྟ་བུའི་ཁོའི་སེམས་ཀྱི་ཚ་རླབས་འབར་བའི་
མིག་ལྟོས་དེ་ཁོང་ཚོའི་བྷ་རཱ་མོ་ཡི་ཚོགས་པ་ལ་མེད་དུ་མི་རུང་བའི་དངོས་པོ་རིན་
ཐང་ལྡན་པ་ཞིག་ཡིན་པ་ནི་བརྗོད་མི་དགོས་པ་ཞིག་རེད།
འོན་ཀྱང་ཁོའི་སྐད་ཆ་ལ་ལོ་ལི་ཏཱ་ཡིས་ལན་ཚིག་གཅིག་ཀྱང་མེད་པར་
མོ་ཁ་རོག་ཏུ་བསྡད་པ་ཡིན་དུས། ཧ་རན་བྷ་བྷུ་ཡིས་གོང་གི་སྐད་ཆའི་མཇུག་
མཐུད་དེ། བྷི་ནོ་བྷ་བྷུ་དེ་ཁྱོད་ཀྱི་གནས་སྟངས་ཀྱི་བསམ་ཚུལ་ཞིག་གི་འོག་ནས་
ང་ཚོའི་ཚོགས་མི་རུ་འགྱུར་བཞིན་ཡོད་པའམ། ཡང་ན་རྒྱུ་མཚན་གཞན་ཞིག་
གི་གནོན་ཤུགས་འོག་ནས་ང་ཚོའི་བྷ་རཱ་མོ་ཡི་ཚོགས་མི་རུ་འགྱུར་བཞིན་ཡོད་མེད་
ཀྱི་གནས་སྟངས་གང་ཡིན་དེ་ཁྱོད་ཀྱིས་གསལ་པོ་ཤེས་བཞིན་ཡོད་མེད་ཀྱི་ཕྱོགས་
ལ་དོགས་པ་མེད་པ་ཞིག་རེད། ཅེས་སྨྲས།
སྐད་ཆ་དེ་ལོ་ལི་ཏྭ་ལ་མཚོན་ན་གནས་ཚུལ་གསར་པ་ཞིག་རེད། འོན་
ཀྱང་མོས་དེའི་ཕྱོགས་ལ་བསམ་ཚུལ་གང་ཡང་མ་བརྗོད་པར་བསྡད་ནའང་། མོའི་
མིག་གཉིས་ཀ་ལ་སྤྲོ་ཉམས་ཀྱི་འོད་མདངས་ཤིག་འཚེར་ནས་རྡོ་ལས་གྲུབ་པའི་
འདྲ་སྐུ་ཞིག་དང་འདྲ་བར་ཁུ་སིམ་མེར་བསྡད།
904-

ཧ་རན་བྷ་བྷུ་ཡིས། ཕ་རེ་ཤུ་བྷབྷུ། ཞེས་སྐད་ཆའི་འཕྲོ་མཐུད་ནས། ཁོང་
བྷི་ནོ་ཡི་བསམ་ཤེས་ལྡན་པའི་འདོད་མོས་འདིའི་ཐད་ལ་མོས་མཐུན་དང་སྤྲོ་བ་
འདྲེན་བཞིན་ཡོད་པ་དེ་བརྗོད་མི་དགོས་པ་ཞིག་རེད། འོན་ཀྱང་བྱ་བ་འདི་དགེ་
མཚན་ལྡན་ཞིང་སྤྲོ་བ་འདྲེན་པ་ཞིག་ཡིན་མིན་དེ་ཁྱོད་རང་ཉིད་ཀྱི་ངོས་ནས་ཐག་
གཅོད་བྱེད་དགོས་པའི་གནད་དོན་ཞིག་རེད། དེར་བརྟེན་ངས་དེ་རིང་བྷ་རྭ
མོ་ཡི་ཚོགས་པའི་མིང་ཐོག་ནས་ཁྱོད་ལ་རིག་འཚོ་མ་ཟིན་པའི་ཁྱོད་ཀྱི་རེ་འདོད་
དེ་ཕར་བཞག་ནས། ཆོས་ལུགས་དང་གྲུབ་མཐའི་རྒྱབ་ལྗོངས་འབའ་ཞིག་ལ་
གཞི་བཅོལ་ནས་རང་གི་ཚེ་སྲོག་གི་རྣམ་པར་ཤེས་པ་ལ་བརྟག་དཔྱད་དང་འབྲེལ་
བའི་སྒོནས་རང་ཉིད་ཀྱིས་རང་ཉིད་ལ་གནད་དོན་འདིའི་ཕྱོགས་ལ་དགའ་སྤྲོ་སྐྱེས་
འོས་པའི་རྒྱུ་རྐྱེན་ཞིག་འདུག་གམ་མི་འདུག་ཅེས་དྲི་བ་གཏོང་རོགས་ཞེས་རྗོད་
ཀྱིན་ཡོད། ཅེས་བཤད།
ལོ་ལི་ཏཱ་ད་དུང་སྔར་བཞིན་ཁུ་སིམ་མེར་ལྷིང་འཇགས་སུ་བསྡད་ཚེ། ཧ
རན་བྷ་བྷུ་ཡི་སེམས་ལ་རང་ཉིད་ཀྱིས་རྒྱུ་མཚན་ལྡན་པའི་སྐད་ཆ་སེམས་ལ་འབབ
པ་ཞིག་བཤད་ཐུབ་ཡོད་སྙམ་ནས་སྔར་ལས་ཀྱང་སེམས་ཀྱི་ཚོར་འདུ་ལྡབ་ཉིས་
འགྱུར་གྱིས་འཕར་ཏེ། བྷ་རཱ་མོ་ཡི་ཚོགས་པ་ལ་འཛུལ་ཞུགས་བྱེད་རྒྱུ་དེ་མི་ཚེ་
ཞིག་གི་ནང་གི་རླབས་ཆེན་གྱི་རྟེན་འབྲེལ་བླ་ན་མེད་པའི་དུས་ཚོད་ཅིག་ཡིན་པ་
དེ་ངས་ཁྱོད་ཚོ་ལ་བརྗོད་དགོས་པ་དེ་འདྲ་འདུག་གམ། ཁྱོད་ཀྱིས་དེ་ལྟ་བུའི་
རླབས་ཆེན་གྱི་མཛད་སྒོ་དེ་འབག་བཙོག་གི་སྐྱོན་གྱིས་གོས་འཇུག་ཕོད་པ་དང་།
རང་ཉིད་ཀྱི་ཁེ་ཕན་དང་སྤྲོ་སྐྱིད། གཞན་རང་གི་འདོད་འདུན་སོགས་ལ་སྒོབསྟུན་
ནས་ང་རང་ཚོ་རང་ཉིད་ཀྱི་ཚོགས་པ་དེ་དངོས་དོན་ལ་མི་གནས་པའི་ལམ་ཁ་ཞིག་
905-

གི་ཐོག་ལ་རྩིས་འབུལ་བྱས་ཏེ། ང་ཚོས་ཁ་ཞེ་མི་མཚུངས་པའི་གཡོ་ཟོལ་ལ་ཆེ་
མཐོང་སྤྲད་དེ་དེ་ལ་དགའ་བསུ་སྣེ་ལེན་བྱས་པ་ལྟ་བུ་ཞིག་བྱེད་དགོས་རེད་དམ།
ལོ་ལི་ཏྭ། ཁྱོད་ཀྱིས་ང་ལ་ཤོད་དང་། ཁྱོད་ཀྱིས་རང་ཉིད་ཀྱི་མི་ཚེ་ཧྲིལ་པོ་དེ་
དཀའ་སྡུག་གི་བྱ་གཞག་འདི་ལྟ་བུ་ཞིག་དང་བསྡེབས་ནས་བྷ་རཱ་མོ་ཡི་ལོ་རྒྱུས་
ཀྱི་ནང་དུ་རྙོག་འཛིང་གི་དོན་རྐྱེན་ཞིག་བཟོ་རྒྱུའི་གོ་སྐབས་འཛིན་རྒྱུའི་འདོད་པ་
སྐྱེ་བཞིན་འདུག་གམ། ཞེས་སྨྲས།
སྐད་ཆ་འདིའི་མཚམས་སུ་སླེབས་པའི་ཚེ་ནའང་། ལོའི་ཏུ་སྔར་བཞིན་རང་
འཇགས་སུ་ཁུ་སིམ་མེ་དང་གཡོ་འགུལ་མེད་པར་བསྡད། མོ་ལ་གཡོ་འགུལ་གྱི་
འགྱུར་བ་གཅིག་ཁོ་ན་ཕྱིན་པ་ནི་མོས་རང་ཉིད་གང་དུ་བསྡད་པའི་རྐུབ་བཀྱག་ལ་
སྤར་མོས་དམ་འཛིན་ཞིག་བྱས་པ་དེ་ཙམ་ཁོ་ན་ཞིག་རེད། དེར་བརྟེན་ཧ་རན་བྷ་
བྷུ་ཡིས་ཡང་བསྐྱར་སྐད་ཆའི་འཕྲོ་བསྐྱངས་ནས། ངས་གང་ཟག་སྒེར་བྱེ་བྲག་པ
ཞིག་གི་རང་གཤིས་དྲག་པོའི་བསམ་འདུན་གྱིས། རང་ཉིད་ཀྱི་ཀུན་སྤྱོད་ལ་གཉེན་
པོ་བསྟེན་དུ་མི་རུང་བའི་ངན་ཤུགས་ཐེབས་ཟིན་ཡོད་པ་ཡང་ཡང་མཐོང་གི་ཡོད་པར་
མ་ཟད། དེ་ལྟ་བུའི་སྐྱེ་བོ་དེའི་ཞན་ཆ་ལ་བསམ་ཤེས་དང་ཆག་ཡང་གཏོང་དགོས་
ཡོད་པ་ཡང་ཤེས་ཀྱིན་ཡོད། འོན་ཀྱང་ནམ་ཞིག་སྐྱེ་བོ་སྒེར་དེའི་ཞན་ཆ་དེས་རང
ཉིད་སྒེར་གྱི་མི་ཚེ་ལ་ཤུགས་རྐྱེན་ཐེབས་པ་ཙམ་ཞིག་མ་ཡིན་པར། སྐྱེ་བོ་གཞན་
བརྒྱ་ཕྲག་མང་པོའི་ཚེ་སྲོག་གི་འཚོ་བ་དང་། ཁོང་ཚོའི་འཚོ་སྐྱོང་གི་སྐྱབས་བཅོལ་
ས་དེ་ལ་ཡང་གཏོར་སྐྱོན་དང་གནོད་འཚེ་ཕོག་བཅུག་ནས་ཆག་གྲུམ་གྱི་གནས་སུ་
སྐྱེལ་བཞིན་ཡོད་པ་རེད། ལོ་ལི་ཏཱ་ཁྱོད་ཀྱིས་ང་ལ་ཤོད་དང་། དེ་འདྲའི་བྱ་བ་དེ་
ལ་དུས་ཡུན་སྐད་ཅིག་མ་གཅིག་གི་རིང་ལ་ཡང་གུ་ཡངས་དང་། བསམ་ཤེས་གཏོང་
-906-

ཐུབ་པ་ཞིག་འདུག་གམ། དེ་ལྟ་བུའི་ཤུགས་རྐྱེན་ངན་པའི་ཀུན་སྤྱོད་དེ་ལ་གུ་ཡངས་
དང་བསམ་ཤེས་བྱེད་རྒྱུའི་ཐོབ་དང་དབང་ཚད་དཀོན་མཆོག་གིས་ང་ཚོ་ལ་གནང་
ཡོད་པ་རེད་དམ། ཞེས་བཤད།
ལོ་ལི་ཏཱ་ཡིས་སྐད་ཅོར་ཞིག་བརྒྱབས་པ་དང་ཆབས་ཅིག་མོ་གང་དུ་བསྡད་
ཡོད་པའི་རྐུབ་བཀྱག་དེ་ལས་ཡར་ལངས་ནས་ཁོའི་མདུན་ཕྱོགས་སུ་གྱེན་དུ་འགྲེང་
བཞིན་དུ། མ་རེད། མ་རེད། ཕེ་ནུས་བྷ་བྷུ། ཁྱོད་ཀྱིས་ང་ཚོ་ལ་གུ་ཡངས་
དང་བསམ་ཤེས་གཏན་ནས་གཏོང་དགོས་མ་རེད། ང་ཚོ་ཚང་མ་ཁྱོད་ཀྱི་ཚིག་
ངན་སྐྱོན་བརྗོད་དེ་ཚོ་ལ་འདྲིས་ཤིང་གཤིབ་ནས་ཡོང་ཡོད་པ་ཤ་སྟག་རེད། ཕལ་
ཆེར་ཁྱོད་ཀྱིས་བསམ་ཤེས་དང་གུ་ཡངས་གང་བྱས་པ་དེ་ཐམས་ཅད། སྐྱེ་བོ་
གཞན་ཚང་མ་ལ་བཟོད་གླག་མེད་པའི་བྱ་བ་འབའ་ཞིག་རེད། ཅེས་བརྗོད་པ་
དང་ལྷན་དུ་སྐད་ཆ་དེ་དག་དང་མཉམ་དུ་ལོ་ལི་ཏུ་ཁང་མིག་དེ་ལས་ཕྱིར་ཐོན།
ཧ་རན་བྷ་བྷུ་ཡིས་གང་བཤད་པའི་སྐད་ཆ་དེ་ཚོ་ཡིས། བྷོར་དྷ་སུན་ངྷི་
རེས་ལ་བར་ཆད་དང་བསུན་སྣང་དཔག་དུ་མེད་པ་ཞིག་བཟོས་ཡོད་པ་ཞིག་རེད།
གང་ཡིན་ཟེར་ན་མོའི་འདོད་པ་ནི་བྷི་ནོ་ལ་ཕམ་ཁ་འཁུར་འཇུག་རྒྱུའི་གནད་དོན་
ཞིག་མ་རེད། འོན་ཀྱང་མོའི་གོ་སྐབས་ཡོད་ཚད་ཚང་མ་ལ་ཕམ་ཁ་བྱུང་ནས་
རང་གི་དམིགས་ཡུལ་ངོ་མ་གང་ཡིན་པ་དེ་འགྲུབ་མ་ཐུབ་པར་བརྟེན། ཧ་རན་
བྷ་བྷུ་བསམ་གཞིག་གི་ཀློང་རོལ་དུ་ཚུད་པའི་མཐར་མོ་ཡང་ཁོང་ཁྲོ་དང་བཅས་
ཁང་མིག་དེ་ལས་ཕྱིར་ཐོན།
མོ་གཡོ་མེད་ཀྱི་བསམ་གཞིག་ནན་མོ་ཞིག་གི་ཁྲོད་དུ་འགུལ་མེད་དུ་ལུས།
གང་ཡིན་ཟེར་ན་མོས་ཕེ་ནུས་བྷ་བྷུ་དང་ཕེ་རེ་ཤུ་བྷ་བྷུ་གཉིས་པོ་སུ་ཞིག་ཀྱང་མོ་

རང་ཉིད་ཀྱི་ཕྱོགས་སུ་འགུག་མ་ཐུབ་པར་མ་ཟད། སྐྱེ་བོ་སུ་ཞིག་གིས་ཀྱང་མོ་
དེ་ལྟ་བུའི་བསམ་ཡུལ་ལས་འདས་པའིགནས་སྟངས་ཤིག་གི་ཁྲོད་དང་མོའི་ཕྱོགས་
ནས་ཧ་རན་བྷ་བྷཱ་ཡི་ཕྱོགས་ལ་བཟུང་བའི་ལྟ་ཚུལ་དེ་གནས་སྟངས་གཞན་ཞིག
གི་འོག་ཏུ་འགྲོ་རྒྱུ་ཡིན་པའི་མ་འོངས་ཚོད་དཔག་བྱེད་ཐུབ་མེད་པ་ཞིག་རེད།
བྷི་ནོ་ཡི་ཕྱོགས་ནས་བཤད་པ་ཡིན་ན། ཁོ་རང་ཉིད་བྷ་རཱ་མོ་ཡི་ཚོགས་
པའི་ཁྲོད་དུ་འཛུལ་ཞུགས་བྱེད་རྒྱུའི་བསམ་ཚུལ་དེ་དུས་ཡུན་ད་ལྟ་ལ་ཐུག་གི་བར
དུ་གསལ་ལ་མི་གསལ་བའི་ཚུལ་དུ་ཁོ་རང་ཉིད་ཀྱི་བསམ་བློའི་ཁྲོད་དུ་གནས་ཡོད་
པ་དང་། ཁོས་རང་ཉིད་ཀྱི་བསམ་བློའི་ཐག་གཅོད་དེ་དང་ཞེན་ཆེན་པོ་དང་བཅས་
རང་ཉིད་ཀྱི་སེམས་ལ་ཉར་ཡོད་པ་ཞིག་རེད། འོན་ཀྱང་དུས་ནམ་ཞིག་གི་ཚེ་
ཁོས་བྷ་རཱ་མོ་ཡི་ཚོགས་པ་ལ་རྒྱུན་སྲོལ་ལམ་ལུགས་ལྟར་དུ་ཚོགས་པའི་ནང་དུ་
ཞུགསརྒྱུའི་སྙན་ཞུ་འབུལ་རྒྱུ་དང༌། གནད་དོན་དེའི་ཐོག་ལ་ཧ་རན་བྷ་བྷུ་དང་
ལྷན་དུ་ངེས་པར་དུ་གྲོས་བསྡུར་བྱེད་དགོས་ཡོད་པ་ཤེས་ཚེ། ཁོ་གནས་ཚུལ་
དེ་དག་སྐྱེ་བོ་ཡོངས་ཀྱི་མདུན་སར་ཁྱབ་བསྒྲགས་བྱེད་རྒྱུའི་ཕྱོགས་ལ་དངངས་
སྐྲག་དང་བཅས་ཡིད་ཞུམ་པར་གྱུར། ཁོ་རང་ཉིད་གང་དུ་འགྲོ་དགོས་ཡོད་
པ་དང་སྐྱེ་བོ་སུ་ཞིག་དང་མཉམ་དུ་གནད་དོན་དེའི་ཐད་ལ་གྲོས་བསྡུར་བྱེད་དགོས་
ཡོད་མེད་ཀྱི་ཐོག་ལ་ཡང་བསམ་གཞིག་བྱེད་མི་ཐུབ་པ་ཞིག་ཏུ་གྱུར་བར་མ་ཟད།
གནད་དོན་དེའི་སྐོར་ཨ་ནན་དྷ་མོ་ཡེས་ཀྱི་འཁྲིས་སུ་སོང་ནས་གོ་བསྡུར་བྱེད་ཐུབ་
རྒྱུ་ཡང་མི་སྲིད་པ་ཞིག་ཡིན་པ་ཚོར། དེར་བརྟེན་ཁོ་ལ་ཕྱི་རོལ་དུ་སྤྲོ་འཁྱམ་བྱེད་
འདོད་ཀྱི་འདུན་པ་ཡང་མེད་པར་གྱུར་བར་བརྟེན། རང་ཉིད་ཀྱི་སྡོད་ཤག་གི་
ཐོག་ཁང་དུ་ཕྱིན་ནས་ཉལ་ཁྲི་ཐོག་ལ་ལོག་ནས་བསྡད།
-908-—

ནམ་ཞིག་ས་སྲོད་ཀྱི་མཚན་མོ་ལ་སླེབས་དུས་གཡོག་པོ་དེས་བཞུ་མར་
ཞིག་ལག་ཏུ་བཟུང་ནས་ཁོའི་ཁང་མིག་ནང་དུ་འཛུལ་ནས་ཡོང་བའི་སྐབས་སུ།
ཁོའི་སེམས་ལ་གཡོག་པོ་དེ་ཕར་བཏང་ནས་རང་ཉིད་ཁེར་རྐྱང་དུ་འདུག་རྒྱུའི་
བསམ་བློའི་གནས་སྟངས་ཤིག་གི་མཚམས་སུ་སླེབས་ཡོད་ནའང་། སྐབས་དེར་
ཁོས་འོག་ཤོད་ནས་སཱ་ཏི་ཤ་ཡིས། བྷི་ནོ་བྷ་བྷུ། བྷི་ནོ་བྷ་བྷུ། ཞེས་འབོད་བཞིན་
ཡོད་པ་ཐོས།
སཱ་ཏི་ཤ་ཡིས་ཁོ་ལ་འབོད་བཞིན་ཡོད་པ་གོ་དུས་ཁོས་ཡང་བསྐྱར་རང་
ཉིད་འཇིག་རྟེན་གྱི་ཁམས་སུ་འཚོ་ཞིང་གནས་ཡོད་པ་རྟོགས་པ་དང་། དེ་ནི་བྱེ་
མའི་ཐང་སྟོང་ཆེན་པོ་ཞིག་གི་དཀྱིལ་ནས་ཁོ་གློ་བུར་ཐོལ་རྒྱག་གི་ངང་ནས་ཆུ་བོ་
ཞིག་གི་རླབས་རྒྱུན་དྲག་ཏུ་འཕྲོ་བའི་ཁྲོད་དུ་གཡུགས་པ་ལྟ་བུ་ཞིག་རེད། དུས་
སྐབས་དེ་ལྟ་བུ་ཞིག་ལ་མཚོན་ན། འཛམ་གླིང་ཧྲིལ་པོ་འདིའི་ཁྲོད་ནས་ཁོ་ལ་
ལྷིང་འཇགས་དང་སེམས་གསོ་གཏོང་ཐུབ་མཁན་དེ་ནི་སཱ་ཏི་ཤ་གཅིག་པུ་རེད།
དེར་བརྟེན་ཁོའི་སྐད་གོ་མ་ཐག་ཏུ་བྷི་ནོ་ཡི་སྒྱིད་ལུག་དང་ཉོབ་མདངས་ཐམས་
ཅད་གློ་བུར་དུ་མི་མངོན་པའི་དབྱིངས་སུ་ཞི། ཁོ་དེ་མ་ཐག་ཏུ་ཉལ་ཁྲིའི་ཐོག་
ནས་མཆོངས་སྟེ། ཕྱི་ལོགས་ནས་སྤུན་ཆུང་གིས་སྐད་གཏོང་གི་འདུག དེ་ག་
རེ་ཡིན་ནམ། ཞེས་བརྗོད་པ་དང་ཆབས་ཅིག་ལྷམ་ཡང་མ་གྱོན་པར་བྲེལ་ཚུབ་
གྱི་ངང་ནས་འོག་ཤོད་དུ་བརྒྱུགས་ནས་སྒོ་རའི་ཕྱོགས་ལ་ཐད་ཀར་མཐུད་པའི་
རྐང་ལམ་ཕྲ་མོའི་རྡོ་བཅལ་དེད་ནས་ཕྱིན་ཚེ། དེར་སྭ་ཏི་ཤ་གཅིག་པུ་མ་ཡིན་
པར་བྷོར་དྷ་སུན་དྷི་རེས་ཀྱང་སླེབས་ཡོད་པ་མཐོང་། དེར་བརྟེན་ཁོ་ཡང་བསྐྱར་
མགོ་རྙོག་གི་བྱ་བ་དེའི་ཁྲོད་ལ་གདོང་བསྟན་ནས་རྙོག་འཛིང་གི་འཐབ་རྩོད་དེའི་

ཀློང་དུ་འཛུལ་རྒྱུ་ཡིན་པ་ནི་བརྗོད་མི་དགོས་པ་ཞིག་རེད།
ཁོ་ཚོ་ཡར་ཐོག་ཁང་དུ་སྣེ་ལེན་བྱས་རྗེས། བྷོར་ངྷ་སུན་ངྷི་རེས་ཀྱིས་སཱ་
ཏི་ཤ་ལ་ཕྱི་རོལ་གྱི་བར་ཁྱམས་སྟེང་དུ་སོང་ནས་དེར་སྡོད་ཅིག ཅེས་བཀོད་
མངག་བྱས། འོན་ཀྱང་བྷི་ནོ་ཡིས་དེ་ལྟ་བུའི་དགའ་སྤྲོས་དབེན་པའི་བྱ་བ་ཐབས་
རྡུགས་དེ་སེམས་ངོ་ནས་འདོར་བའི་ཕྱིར་དུ། ཁོ་ལ་དཔེ་དེབ་ནང་གི་འདྲ་པར་
ཁ་ཤས་སྤྲད་པ་དང་ཆབས་ཅིག་ནང་དུ་བཞུ་མར་ཡོད་སའི་ཁང་མིག་གཞན་པ་
ཞིག་གི་ནང་དུ་ཁྲིད་ནས་ཁོ་དེར་འདུག་བཅུག
ནམ་ཞིག་བྷོར་དྷ་སུན་ངྷི་རེས་ཀྱིས་རྒོལ་འཛིང་གི་འཐབ་ར་སྒོ་ཕྱེས་པ་དང་
མཉམ་དུ་ངག་ནས། བྷི་ནོ། ཁྱོད་ཀྱིས་བྷ་རཱ་མོ་ཡི་ཚོགས་པའི་ཁྲོད་ཀྱི་མི་སུ་
ཞིག་ཀྱང་ངོ་ཤེས་ཀྱིན་མེད་པར་བརྟེན། ཁྱོད་ཀྱིས་ང་ལ་ང་ཚོའི་ཚོགས་པའི་
འགན་འཛིན་ལ་སྤྲོད་རྒྱུའི་ཡི་གེ་ཞིག་བྲིས་ཏེ་ངའི་ལག་ཏུ་བཞག་ན་དེས་འགྲིག་
གི་རེད། ང་སང་ཉིན་ཞོགས་པ་ཁོའི་གམ་དུ་བཅར་ནས་ཁྱོད་གཟའ་ཉི་མའི་ཉིན་
ཚོགས་པའི་ཁྲོད་དུ་ཞུགས་རྒྱའི་གྲ་སྒྲིག་མཐུན་རྐྱེན་ག་རེ་དགོས་པ་སོགས་གྲ་སྒྲིག་
བྱེད་ཆོག ཁྱོད་ཀྱིས་དེའི་ཕྱོགས་ལ་སྐར་མ་གཅིག་ལ་ཡང་སེམས་ཁྲལ་བྱེད་
དགོས་མ་རེད། ཅེས་བཤད། བྷི་ནོ་ཡི་བསམ་ཚུལ་དེ་དེའི་ལྡོག་ཕྱོགས
སུ་ཕྱིན་ནས་ཡོད་སྟབས། ཁོས་དེ་ལ་སྐད་ཆ་ཚིག་གཅིག་གི་ལན་ཡང་རྒྱག་
མ་ཐུབ། འོན་ཀྱང་གནས་ཚུལ་དེ་ལ་མ་ལྟོས་པར། ཁོས་མོའི་བཀའ་མངགས་
ལ་བརྩི་འཇོག་ཉན་ཤེས་བྱས་ཏེ་སྙན་ཞུའི་ཡི་གེ་ཞིག་བྲིས་ནས་མོའི་ལག་ཏུ་བཞག
ཁོའི་སེམས་ལ་གནད་དོན་ག་རེ་བྱུང་བ་ཡིན་ནའང་གནད་འགག་མི་འདུག རང་
ཉིད་འགན་འཁྲིའི་བྱ་བ་བཟློག་ཏུ་མེད་པ་ཞིག་ཏུ་ཐུག་མེད་ན་རང་ལ་དཀའ་རྙོག་
-910-

དེ་ལས་ཐར་ཐབས་ཀྱི་ལམ་ཞིག་རག་གི་རེད། དེར་བརྟེན་དེའི་ཕྱོགས་ལ་དྲི་
བ་དང་ཐེ་ཚོམ་གྱི་རིགས་མང་པོ་འབྱུང་དགོས་དོན་མི་འདུག་སྙམ་པའི་དོགས་
པ་སྐྱེས།
བྷོར་ངྷ་སུན་དྷི་རེས་ཀྱིས་ཀྱང་བྷི་ནོ་དང་ལོ་ལི་ཏཱ་གཉིས་ཀྱི་གཉེན་སྒྲིག་གི་
ཕྱོགས་ལ་འབྲེལ་མཐུད་དང་བསྟུན་པའི་རྒྱུས་ལོན་ཞིག་བྱས། མི་རིང་བར་མོ་
ཕྱིར་ལོག་རྗེས་བྷི་ནོ་ཡི་སེམས་ལ་གློ་བུར་བའི་སྐྱོ་ཤས་ཆེན་པོ་ཞིག་སྐྱེས་པ་དང་
མཉམ་དུ་ལོ་ལི་ཏཱ་ཡིད་ལ་འཁོར་བའི་དྲན་ཤེས་ཀྱི་རྒྱུ་ཕྱོགས་ཀྱིས་ཀྱང་ཁོའི་སེམས་
ཀྱི་ནང་དུ་དྲག་རྩུབ་ལྡན་པའི་ཐོ་འགོད་དང་དཔྱད་ཞིབ་བྱེད་བཞིན་ཡོད་པ་ཞིག་
རེད། ཁོ་ལ་མཚོན་ན་འདྲ་མི་ཆགས་པའི་བྱ་སྤྱོད་ཚ་གེ་ཚིག་གེ་དེ་ཚོ་ལོ་ལི་ཏྭ་
ཡིས་བྷོར་དྷ་སུན་དྷི་རེས་ལ་སེམས་ཤུགས་འཕར་བཅུག་ནས་ཁོའི་འཁྲིས་སུ་བཏང་
བ་ལྟ་བུའི་ཚོར་སྣང་བྱུང་། དེ་དང་ཆབས་ཅིག་ཏུ་ཁོ་རང་ཉིད་ཀྱིས་རང་ཉིད་
ལ་ཆ་འཇོག་བྱེད་པའི་གདེང་ཚོད་དེ་ཇེ་ཆུང་དུ་ཕྱིན་པར་མ་ཟད། དེ་ལ་བསྟུན་
ནས་གཞན་ལ་བརྩི་འཇོག་གུས་བཀུར་བྱེད་པའི་རྣམ་པ་དེ་ཡང་ཉམས་རྒུད་དུ་
འགྲོ་བཞིན་ཡོད་པ་ལྟ་བུ་ཞིག་རེད།
བྷོར་དྷ་སུན་དྷི་རེས་ཀྱི་ཕྱོགས་ནས་བཤད་པ་ཡིན་ན། མོ་བྷི་ནི་ཡི་ཁང་
པ་ལ་ཡོང་ནས་ཕྱིར་རང་ཤག་ཏུ་ལོག་པའི་ལམ་བར་ནས་མོའི་སེམས་ལ་དེ་རིང་
མོ་རང་ཉིད་ལ། ལོ་ལི་ཏྭ་ཡི་སེམས་ལ་སྤྲོ་དགའ་འདྲེན་པའི་གསར་འགྱུར་ཞིག་
བཤད་རྒྱུ་རག་ཡོད་སྙམ་པའི་བསམ་བློ་འཁོར། གང་ཡིན་ཟེར་ན། མོས་རང་
ཉིད་ཀྱི་བུ་མོའི་བརྩེ་དུང་དེ་བྷི་ནོ་ལ་ཕྱོགས་ཡོད་པ་ངོས་ཟིན་ཡོད་པ་དང་། བྱ
བ་དེའི་བརྒྱུད་རིམ་ཁྲོད་དུ་ག་རེ་བྱས་ནས་དོན་མེད་ཀྱི་རྙོག་འཛིང་ཞིག་ཡོང་དགོས་
911-

རེད་དམ་སྙམ་པའི་བསམ་བློ་འཁོར་བའི་རྒྱུ་མཚན་གྱིས་རེད། དེར་བརྟེན་གནད་
དོན་འདིའི་ཐོག་ལ་མོས་རང་ཉིད་གཅིག་པུ་ལས་གཞན་སྐྱེ་བོ་ཡོད་དོ་ཅོག་ལ་ཁག་
འདོགས་ཡ་ལ་འཛུགས་བཞིན་ཡོད་པ་ཞིག་རེད།
དོན་དངོས་ཀྱི་ཆ་ནས་བཤད་ན།ཉི་མ་ཁ་ཤས་ཤིག་གི་རིང་ལ་མོས་ལོ་ལི་
ཏཱ་ལ་ཁ་མ་གྲག་པར་བསྡད་ཡོད་པ་ཞིག་རེད། འོན་ཀྱང་ད་ཆར་མོ་རང་ཉིད་ཀྱིས་
འབད་བརྩོན་རྒྱ་ཆེན་པོ་ཞིག་བྱས་པའི་འོག་ནས། མོ་ལ་ལམ་ཀ་གསར་པ་ཞིག་
རྙེད་ཡོད་ནའང་། མོ་རང་ཉིད་རང་གི་བུ་མོ་རང་གཤིས་ཚ་བོ་དེ་ལ་དགེ་མཚན་
ལྡན་པའི་གསར་འགྱུར་དེ་བཤད་རྒྱུའི་ཕྱོགས་ལ་དངངས་སྐྲག་སྐྱེ་དགོས་བྱུང༌།
ལོ་ལི་ཏཱ་ཡི་ཨ་ཕ་ལ་བྱ་བ་མཐའ་དག་གི་ཐོག་ལ་ཉམས་རྒུད་འགྲོ་བཞིན་
ཡོད་པར་མ་ཟད། ལོ་ལི་ཏྭ་མོ་རང་ཉིད་ལ་ཡང་བྷི་ནོ་ཁ་ཕྱོགས་མ་ནོར་བ་ཞིག
གི་ཐོག་ལ་འཁྲིད་རྒྱུའི་ནུས་པ་མ་ལྡན་པར་ལུས་ཡོད་པ་དང༌། ཕེ་ནུས་བྷ་བྷུ་ཡང་
མོས་རང་ཉིད་ཀྱི་ཕྱོགས་སུ་འགུག་ཐུབ་མེད་པ་ཞིག་རེད། དེས་ན་དཀའ་རྙོག་
གི་ཐག་པ་དེ་དུམ་བུར་གཏུབ་རྒྱུ་དེ་བྷོར་ངྷ་སུན་ངྷི་རེས་ལ་འགན་བབ་ཡོད་པ་ཞིག་
རེད་དམ་ཞེ་ན། རེད། ཏན་ཏུན་རེད། དེ་གང་ཡིན་ཟེར་ན། བུད་མེད་
གཅིག་གིས་སྐྱེས་པ་སུམ་ཆ་གཉིས་ཀྱིས་ཡོངས་སུ་བསྒྲུབ་མ་ཐུབ་པའི་ལས་འགན་
ཞིག་ལ་སྟངས་འཛིན་བཀོད་འདོམ་ཏན་ཏན་བྱེད་ཐུབ་པ་ཞིག་རེད།
བྷོར་དྷ་སུན་དྷི་རེས་ནང་དུ་འབྱོར་སྐབས་མོས་ལོ་ལི་ཏཱ་སྔ་ས་ནས་ཉལ་ས
ལ་ཕྱིན་ཡོད་པ་གོ་བར་མ་ཟད། མོ་ལ་ལུས་སེམས་ཀྱི་ཁམས་ཀྱང་དྭངས་མོ་
མེད་པའི་གནས་ཚུལ་ཐོས། དེར་བརྟེན་མོ་རང་ཉིད་ཀྱིས་རང་ཉིད་ལ་གཅིག་
པུར་དགོད་འཛུམ་ཞིག་བྱས་ཏེ། ངས་མི་རིང་བར་མོའི་གཟུགས་ཁམས་ཀྱི་
-912—

ཉོབ་མདངས་དེ་དྲག་ཏུ་འཇུག་ཆོག ཅེས་ཁེར་ལབ་བརྒྱབས་པ་དངབསྟུན་བཞུ་
མར་ཞིག་ལག་པ་ནང་དུ་བཟུང་ནས་ལོ་ལི་ཏཱ་ཡི་ཉལ་ཁང་དུ་ཕྱིན།
མོ་གནས་དེར་འབྱོར་དུས་ལོ་ལི་ཏཱ་ད་དུང་ཉལ་ཁྲི་ཐོག་ལ་ཕྱིན་མེད་པ་
རྟོགས། འོན་ཀྱང་མོ་དེར་འབོལ་གདན་རྐུབ་བཀྱག་ཅིག་གི་ཐོག་ལ་བསྙེས་ནས་
དེབ་ཅིག་ཀློག་བཞིན་ཡོད་པ་དང་། མོས་རང་གི་ཨ་མ་དེར་ཡོང་བཞིན་ཡོད་
པ་མཐོང་ཚེ་ཐད་ཀར་གཟུགས་པོ་ཡར་དགྱེ་ནས། ཨ་མ། ཁྱོད་དེ་རིང་གང་
དུ་ཕྱིན་པ་ཡིན་ནམ། ཞེས་དྲིས། སྐད་ཆ་དེའི་ནང་ལ་རྣོ་ངར་ལྡན་པའི་ངར་
ཤུགས་ཤིག་ཏན་ཏན་ཡོད་པ་ཞིག་རེད། གང་ཡིན་ཟེར་ན། མོས་རང་གི་ཨ
མས་སཱ་ཏི་ཤ་ཁྲིད་ནས་བྷི་ནོ་ཡི་སྡོད་ཤག་ཏུ་ཕྱིན་པའི་གནས་ཚུལ་གོ་ཡོད་པའི་
གྱིས་རེད།
རྒྱུ་མཚན་
བྷོར་དྷ་སུན་དྷི་རེས་ཀྱིས། ང་བྷི་ནོ་ལ་ཐུག་འཕྲད་བྱེད་དུ་ཕྱིན་པ་ཡིན།
ཞེས་ལན་བཏབ།
ལོ་ལི་ཏཱ་ཡིས། ཁྱོད་རྒྱུ་མཚན་ཅི་ཞིག་གི་ཆེད་དུ་ཕྱིན་པ་ཡིན་ནམ།
ཞེས་དྲིས།
བྷོར་དྷ་སུན་ངྷིངྷ་རེས་ཀྱིས་ཅུང་ཟད་ཁོང་ཁྲོ་དང་བཅས་མོ་རང་ཉིད་ཀྱི་སེམས་
ལ། རྒྱུ་མཚན་ཅི་ཞིག་གི་ཆེད་དུ་ཕྱིན་པ་ཡིན་ནམ་རང་ཡིན། ལོ་ལི་ཏཱ་ཡིས་
ང་ལ་རང་གི་དགྲ་བོ་ལྟ་བུ་ཞིག་གི་བསམ་ཚུལ་འཛིན་བཞིན་ཡོད་པ་རེད། འདི་
འདྲའི་བཀའ་དྲིན་བསམ་ཤེས་མེད་པའི་བུ་མོ། ཞེས་མོ་རང་ཉིད་ཀྱིས་རང་ཉིད་
ལ་ཁེར་བཤད་ཅིག་བརྒྱབས་པ་དང་ཆབས་ཅིག རྒྱུ་མཚན་ཅི་ཞིག་གི་ཕྱིར་
དུ་ང་དེར་ཕྱིན་པ་ཡིན་ཟེར་ན། ཞེས་གསལ་བཤད་བྱེད་རྒྱུའི་འགོ་བརྩམས་
-913-

པ་དང་ལྷན་དུ་བྷི་ནོ་ཡི་ཡི་གེ་དེ་ལོ་ལི་ཏཱ་ལ་མིག་སྟོན་བྱེད་རྒྱུའི་ཆེད་དུ་མོ་རང་གི་
རུམ་ནས་བླངས།
ཡི་གེ་དེ་བཀླགས་པའི་སྐབས་སུ་ལོ་ལི་ཏཱ་ཡི་གདོང་པ་ཡོངས་སུ་འགྱུར་ནས
དམར་ལྷམ་མེར་གྱུར། ལྷག་པར་དུ་བྷོར་དྷ་སུན་ངྷི་རེས་ཀྱིས་མོ་རང་ཉིད་ཀྱི་
བྱས་འབྲས་ལ་འུད་བརྗོད་སྤེལ་ཏེ། གལ་ཏེ་མོའི་ངོས་ནས་བྷི་ནོ་ལ་ནན་སྐུལ་
གནོན་ཤུགས་ཤིག་མ་སྤྲད་པ་ཡིན་ན། ཡི་གེ་དེ་རག་མེད་པའི་སྐོར་སོགས་བརྗོད་
ཚེ། མོའི་ངོ་གདོང་ལ་ངོ་ཚའི་འོད་མདངས་ཡོངས་སུ་འབར་བར་གྱུར། བྷོར་
དྷ་སུན་དྷི་རེས་ལ་མཚོན་ན་སྤོབས་པ་དང་བཅས་མོ་མ་གཏོགས་སྐྱེ་བོ་གཞན་སུ
ཞིག་ལ་ཡང་གནད་དོན་འདིའི་ཐོག་ལ་གྲུབ་འབྲས་ཕུལ་དུ་བྱུང་བ་ཞིག་འཐོན་
པར་བྱེད་རྒྱུའི་འཇོན་ཐང་གཏན་ནས་མེད་པ་ཞིག་རེད། ཅེས་ཁ་ཚོན་བཅད་
ནས་སྨྲ་སྲིད་པ་ཞིག་རེད། ལོ་ལི་ཏུ་འབོལ་གདན་རྐུབ་བཀྱག་དེའི་སྟེང་ལ་རྒྱབ
བསྙེས་ནས་ལག་པ་གཉིས་ཀྱིས་མོའི་ངོ་གདོང་བཀབ་ནས་བསྡད་ཅིང་། མོའི་
ཨ་མའི་སེམས་ལ། ལོ་ལི་ཏཱ་མོ་ལ་ངོ་ཚ་ནས་རང་རྒྱུད་ཀྱི་ཚོར་འདུའི་རྒྱུ་བ་ཤུགས་
དྲག་པོ་དེ་མོ་ལ་མངོན་གསལ་དུ་སྟོན་མ་ནུས་པ་རེད་སྙམ་པ་དངབཅས་ཁང་མིག
གི་ཕྱི་ལོགས་སུ་ཐོན།
སང་ཉིན་ཞོགས་པ་མོའི་སེམས་ལ། ཡི་གེ་དེ་ཚུར་བླངས་ནས་བྷ་རཱ་
མོ་ཡི་ཚོགས་པ་ལ་སྤྲོད་དུ་འགྲོ་དགོས་སྙམ་ནས་མོ་ཡི་གེ་དེ་ལེན་དུ་ཕྱིན་པའི་
སྐབས་སུ། མོས་ཡི་གེ་དེ་མི་ཞིག་གིས་དུམ་བུ་དུམ་བུ་བྱས་ནས་གཤག་གཏུབ་
བྱས་ཡོད་པ་རྟོགས།། །།

ལེའུ་དྲུག་ཅུ་པ།
༄༅། །ཉིན་རྗེས་མའི་དགོང་དྲོ། སུའུ་ཆར་རས་ཐ་ཕེ་རེ་ཤུ་བྷ་
བྷུ་ལ་ཐུག་འཕྲད་དུ་འགྲོ་རྒྱུའི་གྲ་སྒྲིག་བྱེད་བཞིན་པའི་སྐབས་དེ་ཏག་ཏག་ལ།
ནང་གི་གཡོག་པོ་དེ་མོའི་གམ་དུ་བཅར་ནས། སྐྱེ་ས་རུས་ཁུངས་ལྡན་པའི་
སྐུ་ཞབས་ཤིག་གིས་ཁྱོད་རང་ལ་ཐུག་འཕྲད་བྱེད་དགོས་ཡོད་ཅེས་རྗོད་ཀྱིན་
འདུག ཅེས་ལན་སྤྲད།
མོས། སྐྱེ་ས་རུས་ཁུངས་ལྡན་པའི་སྐུ་ཞབས་ག་འདྲ་ཞིག་འདུག་གམ།
སྐུ་ཞབས་བྷི་ནོ་མ་རེད་དམ། ཞེས་དྲིས།
གཡོག་པོ་དེས། སྐུ་ཞབས་བྷི་ནོ་མ་རེད། འོན་ཀྱང་ཤ་མདོག་དཀར་
ཞིང་སྐུ་གཟུགས་ཧ་ཅང་རིང་པོ་ཅན་ཞིག་རེད། ཅེས་ལན་བཏབ།
སྐད་ཆ་དེས་སུའུཆར་རས་ཐ་ལ་འདྲོག་འགོ་ལངས་བཅུག་པ་དང་ཆབས་ཅིག་
གཡོག་པོ་དེ་ལ། སྐུ་ཞབས་ཁོང་ཐོག་ཁང་དུ་ཡར་གདན་འདྲེན་ཞུས། ཞེས་སྨྲས།
སུའུ་ཆར་རས་ཐ་ཉི་མ་དེ་ལ་རང་གི་གྱོན་ཆས་ཅི་ཞིག་གི་རིགས་ཤིག་གྱོན
-915-

ཡོད་པ་དང༌། གྱོན་ཆས་དེ་དག་ཚུལ་ཇི་ལྟར་ལུས་ལ་གྱོན་ཡོད་མེད་སོགས་ཀྱི་
ཕྱོགས་ལ་སྐད་ཅིག་ཙམ་ཞིག་ལ་ཡང་བསམ་གཞིག་བྱེད་མི་ཐུབ་པའི་གནས་སུ་
གྱུར། དུས་ནམ་ཞིག་གི་ཚེ་མོ་གཟུགས་བརྙན་འཆར་བའི་མེ་ལོང་འཁྲིས་སུ་
ཕྱིན་ནས། མོ་རང་ཉིད་ཀྱི་དབྱིབས་དང་རྣམ་པ་སོགས་ལ་བལྟས་ཚེ། མོ་ལ་
འདོད་པ་ཚིམས་པ་ཞིག་གཏན་ནས་མ་བྱུང༌། འོན་ཀྱང་མོ་ལ་དབྱིབས་དང་
རྣམ་པ་ལ་འགྱུར་བ་གཏོང་རྒྱུའི་དུས་ཚོད་མེད་པར་བརྟེན། མོས་མགྱོགས་མྱུར་
དུ་སྐྲ་ཡི་ལན་བུ་ལ་བྱི་དོར་དང་ཐུག་ཐུག་ཙམ་ཞིག་བྱས་པ་དང་ཆབས་ཅིག་ལུས་
ཀྱི་གྱོན་ཆས་རྣམས་ཅུང་ཟད་ཆ་སྙོམ་པོ་དང་མོ་རང་ཉིད་ཀྱི་ལུས་པོ་ལ་རན་ཙམ་
བཟོས་ནས་མོ་ཐོག་ཁང་གི་ནང་དུ་ཕྱིན།
མོས་རང་ཉིད་ཀྱི་མདུན་ཅོག་སྟེང་དུ་གྷོ་ར་ཡི་རྩོམ་ཡིག་གི་དུམ་བུ་མང་པོ་
ཞིག་བཞག་ནས་ཡོད་པ་བརྗེད་ནས་དྲན་སོས་མ་ཐུབ། མོ་དེར་འབྱོར་སྐབས།
མདུན་ཅོག་དེའི་ཐད་ཀའི་ཁ་ཕྱོགས་སུ་གྷོ་ར་ཡར་ལངས་ནས་བསྡད་ཡོད་པ་དང་།
དཔེ་དེབ་དེ་ཚོ་ལ་ངོ་ཚ་ཅི་ཡང་མེད་པར་ཁོའི་མིག་གཉིས་ཀྱི་མདུན་དུ་ལུས་ཡོད་
ནའང་། མོས་དེ་ཚོ་གཞན་ཞིག་དུ་སྤར་བའམ་ཡང་ན་དེ་ཚོ་དངོས་པོ་གཞན་
ཞིག་གི་འོག་ཏུ་འགེབ་རྒྱུ་སོགས་ཀྱི་བྱ་བ་གང་ཡང་བྱེད་མ་ཐུབ།
དེ་རྗེས་སུའུ་ཆར་རས་ཐ་ཡིས། ཨ་ནེས་ཁྱོད་ལ་ཐུག་འཕྲད་བྱེད་འདོད་
ཀྱི་འདུན་པ་སྔོན་ཆད་ཅིག་ནས་བྱེད་བཞིན་འདུག ང་སོང་ནས་མོ་ལ་ཁྱོད་སླེབས་
འདུག་ཅེས་ལན་བསྐྱལ་ཡོང་ཞེས་བརྗོད་པ་དང་མཉམ་དུ་ཁང་མིག་དེའི་ཕྱི་ལ་
ཐོན། གང་ཡིན་ཟེར་ན་མོ་ལ་རང་ཉིད་གཅིག་པུ་ཁེར་རྐྱང་དུ་བསྡད་ནས་གྷོ་
ར་ལ་གདོང་བསྟན་རྒྱའི་སྤོབས་པ་མེད་པའི་རྒྱུ་མཚན་གྱིས་རེད།
-916-

སྐར་ཆ་ཁ་ཤས་སོང་བའི་རྗེས་ལ། སུའུ་ཆར་རས་ཐ་ཕྱིར་ཁང་མིག་དེར་
རང་གི་ཨ་ནེ་དང་ལྷན་དུ་འབྱོར། ཧ་རེས་མོ་ཧེས་ནེས་ཀྱིས་ཐེངས་མང་པོ་ཞིག་
ལ་བྷི་ནོ་བརྒྱུད་ནས་གྷོ་ར་ཡི་མི་ཚེའི་འཚོ་བ་དང་བསམ་བློའི་ཁ་ཕྱོགས། འགྱུར་
མེད་ཀྱི་དམ་ཚིག་དང་དད་པ་སོགས་ཀྱི་སྐོར་གོ་ཡོད་པར་མ་ཟད། ཉིན་གུང་
གི་ངལ་གསོའི་དུས་ཚོད་ཀྱི་བར་གསེང་དུ་མོས་སུའུ་ཆར་རས་ཐ་ལ་ཁོའི་རྩོམ་ཡིག་
རྣམས་མོ་ལ་ཀློག་རྒྱུའི་འབོད་སྐུལ་ཡང་ཐེངས་མང་པོ་བྱས་ཡོད་པ་ཞིག་རེད། མོ་
རང་ཉིད་ཀྱིས་རྩོམ་ཡིག་དེ་ཚོའི་གནད་དོན་རྣམས་ཞིབ་ཅིང་ཕྲ་བ་ཞིག་རྟོགས་
ཐུབ་ཀྱིན་མེད་ནའང་། མོས་མ་མཐའ་གྷོ་ར་དེ་དམ་པའི་གསུང་རབ་དང་ལྷ་
ཆོས་ཀྱི་རྗེས་སུ་འབྲང་མཁན་གྱི་དམ་ཚིག་གཉན་པོ་དང་བཀག་རྒྱ་དམ་པོ་ལ་
གནས་མཁན་ཞིག་ཡིན་པ་ཤེས་ཀྱིན་ཡོད་པར་མ་ཟད། ཁོའི་རྩོམ་ཡིག་དེ་ཚོ་
ད་ལྟའི་སྤྱི་ཚོགས་ཀྱི་བསམ་བློའི་ལྟ་གྲུབ་འཆར་ཡན་དུ་སྐྱོད་བཞིན་ཡོད་པ་རྣམས་
ཀྱི་ཁ་གཏད་དུ་ལངས་ནས། དེ་ཚོ་ལ་དགག་གཞག་བྱེད་ཀྱིན་ཡོད་པ་རྟོགས་
ཐུབ་ཀྱིན་ཡོད་པ་ཞིག་རེད། གང་ལྟར་ཡང་གྷོ་ར་ཡི་རྩོམ་ཡིག་དེ་ཚོ་མོ་ལ་མཚོན་
ན། རང་ཉིད་ཀྱི་ཉིན་གུང་གི་ངལ་གསོའི་གཉིད་ལ་སྤྲོ་ཤུགས་འདྲེན་པར་བྱེད་
པའི་རླབས་ཆེན་གྱི་དངོས་པོ་ཕན་ཐོགས་ངེས་ཅན་ཡོད་པ་ཞིག་རེད། དེར་བརྟེན།
མོས་གྷོ་ར་ལ་བསྔགས་བརྗོད་དང་ཡིད་མོས་བྱེད་བཞིན་ཡོད་པ་ཞིག་རེད། གང་
ཡིན་ཟེར་ན་དུས་ཚོད་འདི་ལྟ་བུ་ཞིག་གི་གནས་སྟངས་འོག་ལ་དབྱིན་ཇིའི་སྐད་
ཡིག་གི་ཤེས་ཚད་ལེགས་པོར་ཡོད་པའི་གཞོན་སྐྱེས། དེང་རབས་ཀྱི་འཚོ་བ་
ཁྲོད་དུ་ཞུགས་པ་ཞིག་གིས་ཡུལ་སྲོལ་ལམ་ལུགས་ཀྱི་ལྟ་བ་འཐད་ལྡན་དུ་བཟུང་
ནས། ལངས་ཕྱོགས་བརྟན་པོ་འདི་འདྲ་བ་ཞིག་བཟུང་བ་ལས་ལྷག་པའི་རྣམ་
-917-

དཀར་གྱི་དགེ་བ་རླབས་ཆེན་ཞིག་དང་ངོ་མཚར་བའི་ལྟད་མོ་གཞན་ཞིག་མོ་ལ་
མཚོན་ན་ཡོད་མི་སྲིད་པ་ཞིག་རེད།
ནམ་ཞིག་མོ་བྷིནོ་ལ་བྷ་རཱ་མོ་ཡི་ཁྱིམ་ཚང་གང་ཞིག་གི་གནས་ནས་ཐོག་མར་
ཐུག་འཕྲད་བྱུང་བའི་སྐབས་སུ་མོ་ལ་དགའ་སྤྲོ་དཔག་མེད་ཐོབ་ཡོད་པ་ཞིག་རེད།
འོན་ཀྱང་མོས་ག་ལེར་བྱས་ནས་རིམ་བཞིན་ཁོ་ལེགས་པར་ངོ་ཤེས་པ་དང་། ལྷག་
པར་དུ་མོ་ལ་རང་ཉིད་ཀྱི་སྒེར་བདག་ཏུ་བཟུང་ཆོག་པའི་ཁྱིམ་ཚང་ངམ། ཁང་པ་
ཞིག་ཐོབ་པའི་སྐབས་དེར་ཁོའི་ཀུན་སྤྱོད་ཁྲོད་ཀྱི་ནག་ཐིག་གི་གས་སྐྱོན་རྣམས་ཀྱིས་
མོ་ལ་ཕོག་ཐུག་དང་རྨས་སྐྱོན་གཏོང་རྒྱུའི་འགོ་བརྩམས། གང་གི་ཕྱིར་དུ་བྱུང་བ་
རེད་དམ་ཞེ་ན། མོས་ཁོ་ལ་ཐོག་མར་འགན་འཁྲིའི་བྱ་གཞག་ཞིག་ཚུལ་དང་མི་
མཐུནཔའི་སྒོནས་ཡིད་རྟོན་བྱེད་རྒྱ་མང་དྲགས་པ་ལ་བརྟེན་ནས་བྱུང་བ་ཞིག་རེད།
དེར་བརྟེན་མོ་ལ་བྷོགྷོར་ཡི་ཕྱོགས་ལ་འབྲེལ་གཏུགས་བྱེད་འདོད་ཀྱི་འདུནཔ་སྔར་ལས་
ཀྱང་ཤུགས་དྲག་པོ་ཞིག་ཡོད་ངེས་པ་ཞིག་རེད།
མི་རིང་བར་མོ་དེར་འབྱོར་ནས་མོའི་མིག་གཉིས་ཀ་གྷར་ཡི་ཕྱོགས་ལ་ཕྱོགས་
ཚེ། མོ་ཧོན་འཐོར་ཞིང་ཡ་མཚན་པར་གྱུར། མོའི་སེམས་ལ་འདི་ན་དངོས་གནས་
བྲམ་ཟེ་གསོན་པོ་ཞིག་རང་འདུག ཁོ་ནི་མཆོད་སྦྱིན་གྱི་མེ་ལྕེ་ཞིག་གི་འོད་མདངས་
དང་འདྲ་བར་ལྷམ་ལྷམ་དུ་འཕྲོ་ཞིང་། ཁོས་ལྷ་ཆེན་པོ་དེ་རང་ཉིད་ཀྱི་འོད་མདངས་
ཁྲོད་དུ་མངོན་པར་འཕྲོ་བཞིན་ཡོད་པ་དང་གཅིག་མཚུངས་བྱས་འདུག་སྙམ་ནས།
མོའི་སེམས་ལ་ཁོ་ལ་གདེང་འཇོག་བྱེད་པའི་ཡིད་ཆེས་བཟློག་ཏུ་མེད་པ་ཞིག་སྐྱེས་
པར་བརྟེན། ནམ་ཞིག་ཁོས་མོ་ལ་གུས་འདུད་ཀྱི་མཇལ་ཕྱག་གི་སྦྱོར་བ་བརྩམས་
ཚེ། མོ་འཇིགས་དངངས་དང་བཅས་ཕྱིར་རྒྱང་བཀྱེད་ཅིག་བྱེད་དགོས་བྱུང་། དེ་
·918-

རྗེས་ཧ་རེས་མོ་ཧེས་ནེས་ཀྱི་ངག་ནས། ངས་ཁྱོད་ཀྱི་སྐོར་སྐད་ཆ་མང་པོ་གོ་མྱོང་།
འོན་ཀྱང་ནམ་ཞིག་ཁྱོང་ངའི་མིག་གཉིས་ཀྱི་མདུན་དུ་མངོན་དུ་གྱུར་ཚེ། ངའི་སེམས་
ལ་སྐྱེབོ་སུ་ཞིག་གིས་ཁྱོདབཙོན་ཁང་དུ་འཇུག་རྒྱུའི་ཕྱོགས་ལ་ངོ་གདོང་བསྟན་ཕོད་
པ་ཡིན་ནམ་སྙམ་གྱིན་འདུག ཅེས་བཤད།
གྷོ་ར་གད་མོ་ཞིག་ཤོར་བ་དང་ཆབས་ཅིག གལ་ཏེ་ཁྲིམས་དཔོན་དེ་ཚོ་
ཁྱོད་ལྟ་བུ་ཤ་སྟག་བྱུང་ཡོད་ན། དེ་རྗེས་བཙོན་འཇུག་བྱེད་སའི་ཁང་པ་དེ་ཚོ་
བྱེའུ་ཕ་ཝང་དང་ཙི་ཙི་རྣམས་ཁོ་ནས་སྐོར་རྒྱུག་བྱེད་སའི་གནས་ཚང་ཁོ་ན་ཞིག་
ཆགས་པ་ལ་ཐེ་ཚོམ་མི་དགོས་པ་ཞིག་རེད། ཅེས་བཤད།
ཧ་རེས་མོ་ཧེས་ནེས་ཀྱིས། མ་རེད། ངའི་བུ། འཛམ་གླིང་འདིའི་ནང་
ལ་ཆོམ་རྐུན་དང་གཡོ་སྒྱུ་མཁན། ཁྲམ་པ་དང་ཇག་པ་སོགས་མ་ཚང་བ་མེད
པར་འཛོམས་ཡོད་པ་ཞིག་རེད། འོན་ཀྱང་ཁྲིམས་དཔོན་དེ་ལེགས་ཉེས་འབྱེད་
པའི་མིག་དང་བྲལ་བ་ཞིག་ཡིན་རྒྱུ་རེད། དེ་མིན་སྐྱེ་བོ་ཞིག་གིས་ཁྱོད་ཀྱི་ངོ་གདོང་
མཐོང་ཙམ་ཉིད་ནས་ཁྱོད་རང་སྤྱིར་བཏང་གི་མི་ཞིག་མ་ཡིན་པར་ཁྱོད་ནི་དཀོན་
མཆོག་རང་ཉིད་ཀྱི་མི་བྱེ་བྲག་པ་ཞིག་ཡིན་པ་ཏན་ཏན་རྟོགས་ཐུབ་པ་ཞིག་རེད།
གལ་ཏེ་ཁོ་ཚོས་བཙོན་ཁང་སྟོང་པ་མི་འགྱུར་བའི་རྒྱུ་མཚན་འབའ་ཞིག་ལ་བསམས་
ནས་ཁྱོད་ཚོ་བཙོན་ཁང་དུ་བཅུག་པ་ཡིན་ན། དཀོན་མཆོག་མཁྱེན། དེ་འདྲའི་
དཔེ་མི་སྲིད་པ་ཞིག་ལ་ཨང་། འདི་ཡ་རབས་བཟང་སྤྱོད་ལྡན་པའི་དྲང་བདེན་
གང་ཞིག་གི་རིགས་སུ་གཏོགས་པ་ཞིག་རེད་དམ། ཞེསསྨྲས།
གྷོ་ར་ཡིས། དེ་ནི་ཁྲིམས་དཔོན་དེས་སྐྱེ་བོ་རྣམས་ཀྱི་ངོ་གདོང་ལ་བལྟས་
པ་ལ་བརྟེན་ནས་ཁོང་ཚོས་དཀོན་མཆོག་གི་དཔལ་ཡོན་དང་། ཁོ་རང་ཚོའི་
-919--

ལས་ཀ་དེ་ཁྲིམས་ཀྱི་དཔེ་ཆ་རྣམས་ཀྱི་སྟེང་དུ་མིག་གཉིས་གཏད་ནས་བསྡད་པ་
ཙམ་ཞིག་གིས་འགྲིག་གི་ཡོད་པ་ཏན་ཏན་བསམ་གྱིན་ཡོད་པ་འདྲ། དེ་མིན་
གཞན་ཁྱོད་ཀྱིས་ཁོང་ཚོས་ལྟོ་ཆས་ཟོས། གཉིད་བཅག་ནས་སྐྱེ་བོ་ཆེས་མང་
པོ་ཞིག་ལྕག་འདེད་བཏང་ནས་བཙོན་ཁང་དུ་འཇུག་པ་དང་རྒྱང་འཕུད་གཏོང་
བ། ད་དུང་དེས་མ་ཚད་སྐེ་ལ་དཔྱང་ཐག་བསྐོན་ནས་ཚེ་སྲོག་གི་ཆད་པ་གཅོད་
པ་སོགས་བྱེད་ཕོད་ཀྱི་རེད་བསམ་གྱིན་འདུག་གམ། ཞེས་སྨྲས།
ཧ་རེས་མོ་ཧེས་ནེས་ཀྱིས། ནམ་ཞིག་ངས་ང་ལ་དུས་ཚོད་ཀྱི་དལ་ཁོམ་
ཞིག་བྱུང་ཚེ། ངས་རཱ་དྷ་ར་ནེས་ལ་ཁྱོད་ཀྱི་རྩོམ་ཡིག་དེ་ཀློག་འཇུག་གི་ཡོད།
ངས་ཁྱོད་རང་ཉིད་ཀྱི་ངག་གི་སྒོ་མོ་ནས་ཡོང་བའི་སྐད་ཆ་ཡིད་དབང་འཕྲོག་པ་
དེ་ཚོ་ལ་དགའ་སྤྲོ་དང་བཅས་དེའི་ཕྱོགས་ལ་བློ་སེམས་གཏད་ནས་ཉན་གྱིན་ཡོད།
དངོས་གནས་བྱས་པ་ཡིན་ན། ང་ཅི་ཡང་མི་ཤེས་པའི་བུད་མེད་གླེན་ལྐུགས་
ཤིག་དང་། བསོད་ནམས་དམན་པའི་འདུ་ཚོང་ཁྲོད་ཀྱི་མཁོ་མེད་ཀྱི་དངོས་པོ་
ཞིག་ཡིན། ངས་རང་ཉིད་ཀྱི་བསམ་བློ་བེད་སྤྱོད་བཏང་ནས་དངོས་པོ་གང་གི་
གནས་ལུགས་ཀྱང་གཏན་ནས་རྟོགས་ཐུབ་ཀྱིན་མེད། འོན་ཀྱང་དེ་ལ་མ་ལྟོས་
པར་ང་ལ་བཟློག་ཏུ་མེད་པའི་དཀོན་མཆོག་ལ་ཡིད་ཆེས་དང་དད་པ་བརྟན་པོ་
ཞིག་ཡོད། དེར་བརྟེན། ངས་ཁྱོད་ཀྱི་ཕྱོགས་ནས་དགེ་སྐྱོན་གྱིས་བསྡུས་པའི
གནས་ལུགས་སོགས་ཀྱི་སྤུ་རས་འབྱེད་པའི་རྣམ་དཔྱོད་ཅུང་ཟད་ཅིག་འཐོབ་ཐུབ
ཀྱི་རེད་བསམ་གྱིན་འདུག ཅེས་བཤད།
གྷོར་ཡིས་མོའི་སྐད་ཆའི་ལྡོག་ཕྱོགས་གང་ཡང་མ་བརྗོད་པར་ཡ་རབས་ཚུལ་
ལྡན་གྱི་སྒོ་ནས་ཁུ་སིམ་མེར་ལྷིང་འཇགས་སུ་བསྡད་ཅིང་། ཧ་རེས་མོ་ཧེས་ནེས་
-920-

ཀྱིས་གོང་གི་སྐད་ཆའི་འཕྲོབསྐྱངས་ནས། ཁྱོད་རང་མ་སོང་སྔོན་ལ་ཁྱོད་ཀྱིས་ངེས་
པར་དུ་བཟའ་བཏུང་ཏོག་ཙམ་ཞིག་འདི་ནས་ལོངས་སུ་སྤྱོད་རོགས། ཁྱོད་ལྟ་བུའི་
བྲམ་ཟོའིབུ་ཞིག་ལ་ངས་བཟའ་བཏུང་གི་སྣེ་ལེན་བྱེད་མ་ཐུབ་པར་དུས་ཡུན་ཧ་ཅང་
རིང་པོ་ཞིག་སོང་ཟིན། དེ་རིང་ཁྱོད་ལ་མངར་ཟས་ཀྱི་བྱེ་རིལ་རྣམས་ཀྱིས་རེ་འདོད་
ཚིམ་པའི་རེ་བ་ཡོད། འོན་ཀྱང་ཉི་མ་གཞན་ཞིག་ལ་ངས་ཁྱོད་རྒྱུན་ལྡན་གྱི་ལམ་
སྲོལ་གྱི་བཟའ་བཏུང་ཞིག་ལ་གདན་འདྲེན་ཞུ་རྒྱུ་ཡིན། ཞེས་སྨྲས།
ནམ་ཞིག་ཧ་རེས་མོ་ཧེས་ནེས་ཁོ་ལ་ཞལ་ཏོག་བཟའ་བཏུང་རྣམས་ལེན་
དུ་ཕྱིན་པའི་སྐབས་དེར། སུའུ་ཆར་རས་ཐ་ཁེར་རྐྱང་དུ་གཅིག་པུར་ལུས་པར་
བརྟེན། མོ་ཧ་ཅང་དོགས་མི་བདེ་བའི་གནས་སུ་གྱུར། དེ་རྗེས་གྷོ་ར་ཡིས་མོ་
ལ་གློ་བུར་ཐོལ་རྒྱག་གི་ཚུལ་གྱིས། དེ་རིང་བྷི་ནོ་ཁྱོད་ལ་ཐུག་འཕྲད་བྱེད་དུ་སླེབས་
སོང་ངམ། ཞེས་དྲིས།
སུའུ་ཆར་རས་ཐ་ཡིས། སླེབས་སོང་། ཞེས་ལན་བཏབ།
གྷོ་ར་ཡིས། ངས་ཁོ་མ་མཐོང་བར་གང་འཚམས་ཤིག་ཕྱིན་སོང་། འོན་
ཀྱང་ངས་ཁོ་དོན་དག་ཅི་ཞིག་གི་ཆེད་དུ་ཁྱོད་ཀྱི་འཁྲིས་སུ་ཡོང་བ་ཡིན་མིན་དེ
ཤེས་ཀྱིན་ཡོད། ཅེས་བཤད།
དེ་རྗེས་ཁོས་སྐད་ཆ་གང་ཡང་མ་བཤད་པར་ཅུང་ཟད་ཅིག་གི་རིང་ལ་
བསྡད་ཅིང་སུའུ་ཆར་རས་ཐ་ཡང་དེ་བཞིན་དུ་ཁུ་སིམ་མེར་བསྡད། དེ་རྗེས་
ཡང་བསྐྱར་གྷོ་ར་ཡིས་སྐད་ཆའི་མཇུག་མཐུད་ནས། ཁྱོད་རང་གིས་བྷི་ནོ་ཡིས་
གཉེན་སྒྲིག་བྱེད་རྒྱུའི་སྐོར་དེ་ཁྱོད་ཚོའི་བྷ་རཱ་མོ་ཡི་ཆོ་ག་ཆོས་ལུགས་གཞིར་བཟུང་
གི་ཐོག་ནས་འགྲོ་རྒྱུའི་ཕྱོགས་ལ་འབད་བརྩོན་བྱེད་ཀྱིན་ཡོད་དམ། བྱེད་སྟངས་
- 921-

དེ་དྲང་བདེན་དང་འོས་འཚམས་ཤིག་རེད་བསམ་གྱིན་ཡོད་དམ། ཞེས་དྲིས།
སྐད་ཆ་དེས་སུའུ་ཆར་རས་ཐ་ཁུ་སིམ་མེར་བསྡད་ཡོད་པ་ལ་ལྕགས་དབྱུག་
གིས་ཅུང་ཟད་བྲབས་པ་ནང་བཞིན་དུ་གྱུར་ནས། མོའི་ཕྱོགས་ཀྱི་ངོ་ཚ་དང་
སོམ་ཉི་མཐའ་དག་གི་མཚན་མ་རྣམས་གཙང་ཡལ་དུ་ཕྱིན་པ་དང་ཆབས་ཅིག
མོས་གྷོ་ར་ཡི་ཕྱོགས་ལ་ཐད་ཀར་ངོ་གདོང་ཕྱོགས་ནས། ཁྱོད་ཀྱི་རེ་བ་ལ་ངའི་
ཕྱོགས་ནས་གཉེན་སྒྲིག་དེ། ང་ཚོའི་བྷ་རཱ་མོ་ཡི་ཆོ་ག་ཆོས་ལུགས་གཞིར་བཟུང་
གི་ཐོག་ནས་བྱེད་རྒྱུ་དེ་ཚུལ་མཐུན་དང་རན་པོ་མ་རེད་ཅེས་བརྗོད་ན་བསམ་གྱིན་
འདུག་གམ། ཞེས་སྨྲས།
གྷོ་ར་ཡིས། དེ་ག་རང་རེད། ངས་ཁྱོད་རང་གི་ཕྱོགས་ནས་དོན་མེད་
ཅོལ་ཆུང་གི་བྱ་སྤྱོད་གང་ཡང་འབྱུང་འཇུག་གི་མ་རེད་བསམ་གྱིན་ཡོད། ངའི་
ཕྱོགས་ནས་ཁྱོད་རང་ཆོས་ལུགས་གྲུབ་མཐའི་ཕྱོགས་ཞེན་གྱི་རིགས་གཅིག་ལ་
གནས་པའི་སྐྱེ་བོ་དཀྱུས་མ་ཞིག་མ་ཡིན་པའི་གདེང་འཇོག་བྱེད་ཀྱིན་ཡོད། ངས་
དོགས་པ་དང་ཐེ་ཚོམ་ཅི་ཡང་མེད་པར་ཁ་ཚོན་བཅད་ནས་ཁྱོད་རང་རང་ཉིད་
ཁོ་ནའི་ཁྱབ་ཁོངས་ཀྱི་ཆོས་ལུགས་ཀྱི་ཕྱོགས་ལ་ཞེན་ཁོག་ཨ་འཐས་སུ་བྱེད་པའི་
མི་གྲངས་ཇེ་མང་དུ་གཏོང་རྒྱ་ལ་འབད་བརྩོན་བྱེད་མཁན་གྱི་ངལ་རྩོལ་པ་དེ་ཚོའི་
རིགས་སུ་གཏོགས་པ་ཞིག་ནམ་ཡང་ཡིན་རྒྱུ་མ་རེད་ཅེས་མཐའ་གཅིག་ཏུ་བཤད་
ཐུབ་ཀྱིན་ཡོད། ངའི་རེ་བ་ལ། ཁྱོད་ཀྱིས་རང་ཉིད་ཀྱི་མི་ཚེའི་ལངས་ཕྱོགས་
དེ་རང་ཉིད་ཀྱི་ངོས་ནས་ངོས་ཟིན་པ་དང་། སྐྱེ་བོ་གཞན་གྱི་བསམ་བློའི་ཤུགས་
རྐྱེན་དང་ལྟ་ཚུལ་སོགས་ཀྱི་འོག་ནས་རང་ཉིད་ཀྱི་མི་ཚེ་དེ་གཞན་དབང་དུ་གྱུར་
པའི་གུ་དོགས་པའི་བསམ་ཚུལ་དང་། རང་ཉིད་ཀྱི་མི་ཚེ་དེ་རང་གིས་མ་བརྗེད་
-922-

པ་ཞིག་བྱེད་རྒྱུའི་འདོད་པ་ཡོད། ཁྱོད་ཀྱིས་ངེས་པར་དུ་རང་ཉིད་ཀྱི་བསམ་
བློ་ནང་དུ་རང་ཉིད་ཚོགས་པ་བྱེ་བྲག་པ་ཞིག་གི་ཁྱབ་ཁོངས་ཀྱི་མི་ཞིག་མིན་པའི་
ངེས་ཤེས་རྙེད་དགོས་པ་ཞིག་རེད། ཅེས་བཤད།
སུའུ་ཆར་རས་ཐ་ཡི་བསམ་བློའི་ངར་ཤུགས་ཐམས་ཅད་དགག་སྒྲུབ་ཀྱི་
རྩོད་པའི་ཕྱོགས་སུ་ཆེད་དུ་འབོད་འགུག་བྱས་པ་ལྟར་དུ་གྱུར་ནས། མོས་ཁོ་
ལ། དེས་ན་ཁྱོད་རང་ཉིད་ཚོགས་པ་དམིགས་བསལ་བ་གང་ཞིག་གི་ཁོངས་
སུ་ཡང་མི་གཏོགས་པ་ཞིག་རེད་དམ། ཞེས་དྲིས།
གྷོ་ར་ཡིས། ང་ཚོགས་པ་དམིགས་བསལ་བ་གང་ཞིག་གི་ཁོངས་སུ་ཡང་
མི་གཏོགས་པ་ཞིག་ཡིན། གང་ཡིན་ཟེར་ན། ང་ཧིན་དྷུ་པ་ཞིག་ཡིན། ཧིན་
དྷུ་པ་ཞིག་ཡིན་ཕྱིན་ཆད་ཚོགས་པ་དམིགས་བསལ་བ་གང་གི་ཡང་ཁོངས་སུ་མི་
གཏོགས་པ་ཞིག་ཡིན་དགོས། ཅིའི་ཕྱིར་ཞེ་ན། ཧིན་དྷུ་པ་རྣམས་ཆབས་འབངས་
གཅིག་པའི་མི་སེར་ཞིག་རེད། དེ་ལྟ་བུའི་མི་སེར་གྱི་ངོས་ནས་བཤད་པ་ཡིན་
ན། རང་ཉིད་ཀྱི་རྒྱལ་ཁབ་ཀྱིས་ཁོང་ཚོའི་ཁྲོད་དུ་མཚན་ཉིད་ངེས་གཏན་ཅན་
གྱི་ཁྱབ་ཁོངས་ཀྱི་དབྱེ་མཚམས་ཤིག་གཏན་འབེབས་གཏན་ནས་བྱེད་མི་ཐུབ་
པ་ཞིག་རེད། དེ་ནི་དཔེར་ན་རྒྱ་མཚོ་དེ་རང་ཉིད་ཀྱི་རྦ་རླབས་དང་གཅིག་མཚུངས་
མིན་པ་ལྟ་བུ་ཞིག་རེད། དེར་བརྟེན་ཧིན་དྷུ་པ་རྣམས་ནི། ཆོས་ལུགས་བྱེ་བྲག་
པ་གཅིག་དང་མཚུངས་པ་ཞིག་མ་རེད། ཅེས་བཤད།
སུའུ་ཆར་རས་ཐ་ཡིས། གལ་ཏེ་ཁྱོད་ལ་ཆོས་ལུགས་དང་ཚོགས་པ་བྱེ་
བྲག་པ་གང་ཡང་མེད་པ་དེ་འདྲ་ཞིག་ཡིན་ན། ཧིན་དྷུ་པའི་ཁྲོད་དུ་ཚོགས་པ་
བྱེ་བྲག་པ་སྟོབས་ཤུགས་ལྡན་པ་མང་པོ་ཞིག་བྱུང་དང་འབྱུང་བཞིན་པ་འདི་ཚོ་
-923-

ཅི་ཞིག་རེད་དམ། ཞེས་དྲིས།
གྷོ་ར་ཡིས། དེ་གང་རེད་དམ་ཞེ་ན། ནམ་ཞིག་མི་ཞིག་ལ་རྡུང་རྡེག་
དང་ངོ་རྒོལ་སོགས་ཀྱི་གནས་ཚུལ་བྱུང་བ་ཡིན་ན། སྐྱེ་བོ་དེས་རང་ཉིད་ལ་རྒྱབ་
རྟེན་བྱེད་སའི་གཞི་ཞིག་བཙལ་རྒྱུའི་ཆེད་དུ་རེད། དེ་གང་རེད་དམ་ཞེ་ན། ཁོ་
ལ་ཚེ་སྲོག་གི་འཚོ་བ་ཡོད་པའི་རྒྱུ་མཚན་གྱིས་རེད། གལ་ཏེ་རྡོ་ལས་གྲུབ་པའི་
དངོས་པོ་ཞིག་ཡིན་ན། དེས་ཁུ་ཚུར་གྱིས་མུར་རྫོག་བྱས་པ་ལ་ཅི་མི་སྙམ་པའི་
སྒོ་ནས་གདོང་ལེན་བྱེད་ཐུབ་ཀྱི་རེད། ཅེས་བཤད།
སུའུཆར་རས་ཐ་ཡིས་འདྲི་རྩད་ཀྱི་ཚུལ་དུ། གལ་ཏེ་ཧིན་དྷུ་པ་རྣམས་ཀྱིས་
ངས་ཆོས་ཀྱི་སྙིང་པོ་རུ་ཇི་ལྟར་བརྩི་བཞིན་ཡོད་པའི་གནས་སྟངས་དེ་ཁོང་ཚོས་སྡིག་
སྐུལ་གྱི་གནས་ཚུལ་ཞིག་ལ་བརྩིས་པ་ཡིན་ན། དེ་རྗེས་ངས་བྱ་བ་ཅི་ཞིག་བསྒྲུབ་
དགོས་རེད་དམ། ཁྱོད་ཀྱིས་ང་ལ་དེའི་སྐོར་ཞིག་བཤད་རོགས། ཞེས་སྨྲས།
གྷོ་ར་ཡིས། ངས་ཁྱོད་ལ་དེའི་སྐོར་བཤད་ཆོག དེ་ནི་དུས་ནམ་ཞིག་གི་
ཚེ། ཁྱོད་ཀྱིས་རང་ཉིད་ཀྱི་འགན་འཁྲིའི་བྱ་གཞག་ཅིག་ཏུ་ཆ་འཇོག་བྱེད་བཞིན་
ཡོད་པའི་སྤྱོད་ཚུལ་དེ་ཉིད། རྒྱ་ཆེ་བའི་ཧིན་དྷུ་མི་སེར་ཞེས་འབོད་བཞིན་ཡོད་པ་
དེ་ལ་བཟོད་དུ་མེད་པའི་གྱོང་གུད་ཅིག་ཏུ་འགྱུར་བཞིན་ཡོད་ན། དེ་རྗེས་ཁྱོད་ཀྱི་
སེམས་ལ་གནས་ཚུལ་དེའི་ཐོག་ལ་རང་ཉིད་ཀྱི་ཕྱོགས་ནས་ནོར་འཁྲུལ་ལམ། ཡང་
ན་གནས་ལུགས་ལ་རྨོངས་པའི་མ་རིག་པའི་དོན་རྐྱེན་ཅི་ཞིག་བྱུང་མིན་སོགས་ཀྱི་
སྐོར་ལ་ཛ་དྲག་གི་བསམ་གཞིག་ཅིག་བྱེད་དགོས་འབྱུང་བ་མ་ཟད། ཁྱོད་ཀྱིས
གནད་དོན་དེའི་ཕྱོགས་ལ་ཁ་ཡོད་ལག་ཡོད་ཀྱི་ལྟ་ཚུལ་མང་པོ་ཞིག་གི་ཐོག་ནས་ཞིབ
འཇུག་ཀྱང་བྱེད་དགོས་འབྱུང་ངེས་པ་ཞིག་རེད། སྐབས་དེར་ཁྱོད་ཀྱིས་རང་ཉིད་
924

ཀྱི་སྤྱི་ཚོགས་ཁྲོད་ཀྱི་དད་པ་དང་། ཡིད་ཆེས་དེ་བདེན་པ་ཁོ་ན་དང༌། དེ་བཞིན་
དུ་རང་ཉིད་ཀྱི་ཀུན་སྤྱོད་ཧྲིལ་པོ་དེ་འཐད་ལྡན་འབའ་ཞིག་ཏུ་ཆ་འཇོག་བྱེད་པའིབསམ་
བློའི་གཏད་སོ་དེ། དོན་ལ་མ་གནས་པའི་ཚུལ་མིན་གྱི་སྤྱོད་པ་ཐ་ཤལ་བ་ཞིག་ཡིན་
པ་སོགས་ཀྱི་ཐོག་ལ་ཡང་ངེས་པར་དུ་བསམ་གཞིག་བྱེད་དགོས་པའི་དུས་ཚོད་ཅིག་
ཡོང་གི་རེད། དཔེར་ན། དུས་ནམ་ཞིག་གི་ཚེ། ཙི་ཙི་ཞིག་གིས་གྲུ་གཟིངས་
ཆེན་པོ་ཞིག་གི་ཕྱི་སྒྲོམ་ནང་ལ་སོ་འབྲད་བརྒྱབས་ནས་ཨི་ཁུང་བཏོན་པ་དེ་ཡི་ཚེ། ཙི་
ཙི་དེས་ཁོ་རང་ཉིད་གཅིག་པུའི་བསམ་བློའི་འདོད་ཕྱོགས་དང་རང་ཉིད་ཁོ་ནས་ཁེ་
ཕན་མ་གཏོགས་རང་ཉིད་གནས་འཆའ་སའི་ཨི་ཁུང་ཆེན་པོ་ཞིག་བཏོན་པ་དེའི་ཁེ་
ཕན་དང༌། སྐྱེ་བོ་གཞན་མང་པོ་ཞིག་ལ་དེས་གྱོང་གུད་ཆེན་པོ་ཞིག་གཏོང་བཞིན་
ཡོད་པ་གཉིས་ཕན་ཚུན་བསྡུར་ན། རང་ཉིད་ཀྱི་ཁེ་ཕན་དེ་གཞན་ཐམས་ཅད་ཀྱི་
དཀའ་རྙོག་གི་རྒྱུ་རྐྱེན་དུ་འགྲོ་བཞིན་ཡོད་པ་དང་། དེ་གནད་དོན་ཆེས་ཤིན་ཏུ་ཆུང་
ཆུང་ཞིག་མིན་པ་དེ་གཏན་ནས་ཤེས་ཀྱིན་ཡོད་པ་མ་རེད། དེར་བརྟེན་ཁྱོད་རང་
ཉིད་ཀྱི་ངོས་ནས་ཀྱང་རང་གི་ལུས་ངག་གི་ཀུན་སྤྱོད་དེ་དག་རང་ཉིད་ཁོ་ནའི་ཁྱབ་
ཁོངས་ཀྱི་ཆོས་ལུགས་བྱེ་བྲག་པ་ཞིག་གི་ཐོག་ལ་འགྲོབ ཞིན་འདུག་གམ། ཡང་
ན་འཛམ་གླིང་ཧྲིལ་པོ་འདིའི་ནང་གི་འགྲོབ་མིའི་རིགས་ཡོད་དོ་ཅོག་གི་ཁེ་ཕན་ལ་འགྲོ་
བཞིན་འདུག་གམ་མི་འདུག་བསམ་གཞིག་ངེས་པར་དུ་བྱེད་དགོས་པ་ཞིག་རེད།
ཁྱོད་ཀྱིས་འགྲོ་བ་མིའི་རིགས་ཡོད་དོ་ཅོག་གི་ཆེད་མངགས་ཀྱི་དམིགས་ཡུལ་ངོས་
ཟིན་ཐུབ་ཀྱིན་ཡོད་དམ། དེ་ལ་ཅི་འདྲའི་རྣམ་པ་སྣ་ཚོགས་པའི་ཆ་རྐྱེན་ཚང་དགོས་
པ་ཞིག་དང་། དེ་བཞིན་དུ་རང་བཞིན་ལྷན་སྐྱེས་ཀྱི་ཆོས་ཉིད་མི་འདྲ་བ་དང་། རྣམ་
གྲངས་བརྗོད་དུ་མེད་པའིབསམ་བློའི་འདོད་ཕྱོགས་མང་པོ་ཞིག་གི་མཐུན་རྐྱེན་སྦྱར་
925-

དགོས་པ་ཞིག་མ་རེད་དམ། འགྲོ་བ་མིའི་རིགས་ཚང་མ་བསམ་བློའི་ཁ་ཕྱོགས་
གཅིག་གི་ལམ་ཁ་སྟེང་ལ་གནས་ཡོད་པ་ཞིག་མ་རེད། སྐྱེ་བོ་ཁ་ཤས་རི་བྲག་མང་
པོའི་མདུན་ལ་གནས་པ་དང་། ཁ་ཤས་ཆུ་ཀླུང་ཆེན་པོའི་འགྲམ་དང་། ཁ་ཤས
ས་གཞི་འཁོད་སྙོམ་པའི་གཡས་གཡོན་སོགས་ལ་གནས་ཡོད་པ་ཞིག་རེད། འོན་
ཀྱང་སྐྱེབོ་དེ་ཚོ་སུ་ཞིག་ལ་ཡང་གཡོ་འགུལ་མི་བྱེད་པར་རང་ཚུགས་སུ་གནས་ཐུབ་
པའི་སྟོབས་ཤིག་གཏན་ནས་མེད་པར་མ་ཟད། དེ་ཚོ་ཚང་མ་གཡོ་ཞིང་འགུལ་བའི་
ཐོག་ནས་གནས་དགོས་ཡོད་པ་ཞིག་རེད། ཁྱོད་ཀྱི་རེ་འདོད་དེ་ཁྱོད་རང་ཉིད་ཀྱི
ཆོས་ལུགས་བྱེ་བྲག་པ་དེའི་འགན་དབང་དེ་སྐྱེབོ་ཡོད་དོ་ཅོག་གི་ཐོག་ལ་འགེལ་འདོད་
ཡོད་པ་དེ་འདྲ་རེད་དམ། ད་དུང་ཁྱོད་ཀྱིས་རང་ཉིད་ཀྱི་མིག་གཉིས་ཀ་བཙུམས་
ནས། བསམ་གཞིག་ཀྱི་རྟོག་འཆར་ཁྲོད་དུ་འཛམ་གླིང་ཧྲིལ་པོ་འདིའི་ནང་དུ་སྐྱེས་
པའི་འགྲོ་བ་མིའི་རིགས་ཚང་མ་གཅིག་མཚུངས་ཀྱི་གནས་སྟངས་ཤིག་གི་འོག་ནས་
བྷ་རཱ་མོ་ཞེས་པའི་ཚོགས་པ་བྱེ་བྲག་པ་དེའི་འཐུས་མི་ཆགས་རྒྱུའི་ཆེད་དུ་ལུས་རྟེན་
བླངས་པ་རེད་བསམ་གྱིན་འདུག་གམ། གལ་ཏེ་ཁྱོད་ཀྱི་བསམ་ཚུལ་དང་ལྟ་བ་དེ་
དེ་འདྲ་ཞིག་གི་འོག་ཏུ་གནས་ཡོད་ན། དེ་རྗེས་ཁྱོད་ཀྱིས་རྒྱལ་ཁབ་ཀྱི་ཁྲིམས་འོག
ཏུ་མི་ཞུགས་མཁན་གྱི་ཇག་ཚོགས་ཀྱི་འཁོར་ཚོགས་དེ་ཚོ་ལ་ལྟ་ཚུལ་ཅི་འདྲ་ཞིག་འཛིན་
རྒྱུ་ཡིན་ནམ། གང་ཡིན་ཟེར་ན། ཁོང་ཚོས་རང་ཉིད་ཀྱི་ཕྱིའི་གཟུགས་པོའི་སྟོབས་
ཤུགས་ལ་བརྟེན་ནས་ང་རྒྱལ་སྐྱེས་ཏེ་རྒྱལ་ཁབ་དང་ཆབ་འབངས་སོགས་ཀྱི་བར་
གྱི་རྣམ་པ་ཐ་དད་པའི་ཐོག་ལ་དབྱེ་འབྱེད་བྱས་ཏེ། འགྲོབ་མིའི་རིགས་ཀྱི་སྐྱེབོ་ཡོད་
དོ་ཅོག་ལ་བཟོད་དུ་མེད་པའི་དཀའ་རྙོག་གྲངས་ལས་འདས་པ་ཞིག་སྐྲུན་གྱིན་ཡོད་
པ་རེད། འོན་ཀྱང་སྐྱེབོ་སུ་ཞིག་གི་སེམས་ལ་འགྲོ་བ་མི་ལ་ཕན་ཐོགས་དང་དགེ་
·926-

མཚན་ཆེ་ཤོས་དེ་རྒྱལ་ཁབ་གཞན་རྣམས་ཀྱི་སྐྱེ་བོ་དེ་ཚོ་དབང་དུ་བསྒྱུར་ནས་ཁོང་
ཚོའི་དབང་སྒྱུར་འོག་ལ་རྩོད་མེད་དུ་བཅུག་ན་ཡག་གི་རེད་བསམ་གྱིན་ཡོད་པ་རེད་
དམ། དེ་ལྟར་བྱས་ནས་འཇིག་རྟེན་ཧྲིལ་པོ་ཚེ་གཡོག་གི་ལམ་ལུགས་འོག་ཏུ་དབང་
སྒྱུར་བྱེད་དགོས་རེད་དམ། ཞེས་སྨྲས།
དུས་ཡུན་འཁྱུག་ཙམ་ཞིག་གི་རིང་ལ་སུའུ་ཆར་རས་ཐ་ཡིས་གྷོ་ར་ཡིས་
མོ་ལ་དགག་སྒྲུབ་ཀྱི་རྩོད་པ་བྱེད་བཞིན་ཡོད་པ་དེ་བློ་ཡུལ་ལས་བརྗེད་པར་གྱུར།
གང་ཡིན་ཟེར་ན་མོའི་ཚེ་སྲོག་གི་གསོན་སྙིང་དེ་ཁོའི་ཡང་དག་པའི་ངག་གི་སྟོབས་
ཤུགས་ཀྱི་གདངས་ཀྱི་གཞན་དབང་དུ་གྱུར་ནས། ཚེ་སྲོག་གི་གཏིང་དང་མཐིལ་
ནས་གཡོ་འགུལ་འགོག་ཏུ་མེད་པ་ཞིག་བྱེད་བཞིན་ཡོད་པའི་རྒྱུ་མཚན་གྱིས་རེད།
མོས་གྷོ་ར་ཡིས་རང་ཉིད་ལ་དགག་སྒྲུབ་ཀྱི་རྩོད་པ་བྱེད་ཀྱིན་ཡོད་པ་མ་ཚོར་ནའང་།
ཁོས་དོན་དམ་གྱི་བདེན་པ་ངོ་མ་སྐོར་ཞིག་མོ་ལ་རིག་པའི་གཞུང་ལུགས་ཀྱི་དགོངས་
པ་ལ་རྒྱབ་བཅོལ་ནས་འགྲེལ་བཤད་བརྒྱབས་པ་དེས། མོའི་སེམས་ཀྱི་ནང་
དུ་ངར་ཤུགས་ལྡན་པའི་སྤྱང་གྲུང་གསར་པ་ཞིག་སྐྱེ་རུ་བཅུག
གྷོ་ར་ཡིས་མུ་མཐུད་ནས། ཁྱོད་རང་ཚོའི་སྤྱི་ཚོགས་ཀྱིས་རྒྱ་གར་གྱི་ནང་
དུ་གནས་འཆའ་བའི་མི་འབོར་ས་ཡ་མང་པོ་དེ་གསར་དུ་བསྐྲུན་པ་ཞིག་མ་རེད།
དེར་བརྟེན་ཁྱོད་ཀྱིས་བཙན་དབང་གི་ཐོག་ནས་མི་གྲངས་ས་ཡ་མང་པོ་ལ་དགེ་
མཚན་ཆེ་ཤོས་ཀྱི་བརྒྱུད་ལམ་དེ་འདི་རེད་ཅེས་བཀའ་གཏོང་རྒྱུའི་བྱ་བ་དེ་འགན་
འཁུར་ཐུབ་ཀྱི་རེད་དམ། དེ་མིན་དད་པ་དང་ཡིད་ཆེས་གང་ཞིག་གིས་ཁོང་
ཚོའི་བཀྲེས་སྐོམ་གྱི་གདུང་བ་སེལ་ཐུབ་པ་དང༌། བྱ་སྤྱོད་གང་ཞིག་གི་འགྱུར་
བ་འོག་ནས་ཁོང་ཚོ་སྟོབས་ཤུགས་ལྡན་པ་ཞིག་ཏུ་འགྱུར་ཐུབ་པ་དེ་བརྗོད་ཐུབ་

ཀྱི་རེད་དམ། དེ་ལྟ་བུའི་མི་གྲངས་ས་ཡ་མང་པོའི་བདག་ཉིད་ཅན་གྱི་རྒྱ་གར་
དེ་ཁྱོད་ཀྱི་གནས་སྟངས་གཅིག་མཚུངས་ཤིག་གི་འོག་ཏུ་ཚུལ་ཇི་ལྟར་དབང་སྒྱུར་
བྱེད་ཐུབ་རྒྱུ་རེད་དམ། དུས་ནམ་ཞིག་གི་ཚེ། ཁྱོད་ཀྱིས་ལས་འགན་འགྲུབ་
མི་སྲིད་པའི་བྱ་བ་དེའི་བརྒྱུད་རིམ་ཁྲོད་དུ། རང་ཉིད་བརྒྱུད་རིམ་དེའི་འགལ་
རྐྱེན་དུ་གྱུར་འདུག་པ་ངོས་ཟིན་པ་དེ་ཡི་ཚེ། ཁྱོད་ཀྱིས་རྒྱལ་ཁབ་ཀྱི་ཐོག་ལ་ཁོང་
ཁྲོ་ཟ་རྒྱུའི་འགོ་འཛུགས་ངེས་པ་ཞིག་རེད། དེ་རྗེས་འགལ་རྐྱེན་དེ་ཚོ་ཁྱོད་ཀྱིས་
སྐྱེ་བོ་གཞན་རྣམས་ལ་ཕན་པ་སྒྲུབ་འདོད་ཀྱི་རེ་བ་བཅངས་བ་ལས་ཀྱང་ཞེ་སྡང་
དང་ཁྱད་གསོད་ཀྱི་གནས་སུ་འགྱུར་ངེས་པར་མ་ཟད། དེ་འགལ་རྐྱེན་དང་
བར་ཆད་ཆེ་ཤོས་ཤིག་ཏུ་འགྱུར་བ་ཡང་གདོན་མི་ཟ་བ་ཞིག་རེད། དེ་ལྟ་ནའང་
ད་དུང་ཁྱོད་ཀྱིས་རང་ཉིད་ཀྱིས་མཆོད་འབུལ་བྱེད་ཡུལ་གྱི་དཀོན་མཆོག་གིས་
སྐྱེ་བོ་རྣམས། རིགས་དང་རྣམ་པ་ཐ་དད་དུ་བསྐྲུན་ནས་ཁོང་ཚོ་ལ་སྲུང་སྐྱོབ་
བྱེད་ཀྱིན་ཡོད་པའི་བསམ་གཞིག་བྱེད་རྒྱུ་རེད། གལ་ཏེ་ཁྱོད་ཀྱིས་དཀོན་མཆོག་
ཁོང་ལ་ཞེ་ཐག་པ་ནས་ཡིད་ཆེས་བྱེད་ཀྱིན་ཡོད་ན། དེ་རྗེས་རྒྱུ་མཚན་ག་རེ་
ཞིག་གི་འོག་ནས་ཁྱོད་ཀྱིས་ཁོང་གི་དགོངས་གཞི་དང་དགོས་པ་དེ་ཚོ་གསལ་པོ་
བྱས་ནས་མཐོང་མ་ཐུབ་པ་རེད་དམ། ག་རེ་བྱས་ནས་ཁྱོད་རང་ཉིད་ཀྱི་ཁེངས་
དྲེགས་ཀྱི་ནུས་པ་དང་། ཤོག་ཁག་ལ་བརྟེན་ནས་ཁྱོད་ཀྱིས་ཁོང་གི་དམིགས་
ཡུལ་གྱི་འདུན་པ་རྣམས་ངོས་ལེན་བྱེད་མ་ཐུབ་པ་རེད་དམ། ཞེས་སྨྲས།
ནམ་ཞིག་གྷོར་ཡི ཨ་སུའུ་ཆར་རས་ཐ་ཡིས་ཁོའི་སྐད་ཆ་དེ་ཚོལ་ལན་འདེབ་
རྒྱུའི་ཚོད་ལྟ་ཙམ་ཡང་མ་བྱས་པར་ཉན་ནས་ཡོད་པ་རྟོགས་ཚེ། ཁོའི་སེམས་
པ་དེ་གདུང་སེམས་ཀྱི་ཚོར་འདུ་ཡིས་ཡོངས་སུ་ཁེངས་ཤིང་། དེ་རྗེས་ཏོག་ཙམ་
928-

བསྡད་རྗེས་ཁོས་ཡང་བསྐྱར་སྐད་ཆ་བཤད་རྒྱུའི་འགོ་བཙུགས། ཁོའི་ངག་གི་
གདངས་དེ་སྔར་ལས་ཀྱང་ཞི་འཇམ་བཟང་སྤྱོད་ལྡན་པ་ཞིག་ཏུ་གྱུར་པ་དང་ཆབས་
ཅིག་ཁོའི་ངག་ནས། གཅིག་བྱས་ན། ཕལ་ཆེར་ངའི་སྐད་ཆའི་གདངས་དེ་
ཁྱོད་ལ་ཧ་ཅང་རྩུབ་པོ་ལྟ་བུ་ཞིག་ཏུ་གྱུར་ཡོད་ཤས་ཆེ། དེ་ལྟ་ནའང་ཁྱོད་ཀྱིས་
ང་ལ་འགལ་ཟླ་བྱས་ཏེ་འཁྲུག་འཛིང་མ་བྱས་པ་དེ་ག་རེ་རེད་ཟེར་ན། ཁྱོད་ཀྱི
སེམས་ལ་ང་ཁྱོད་རང་ཚོའི་ཚོགས་པའི་ལྡོག་ཕྱོགས་ཀྱི་མི་ཞིག་རེད་བསམ་གྱིན་
ཡོད་པ་རེད། གལ་ཏེ་ངའི་བསམ་བློའི་ཁྲོད་དུ་ཁྱོད་ཚོགས་པ་བྱེ་བྲག་པ་ཞིག་
གི་ངོ་ཚབ་ལྟ་བུ་ཞིག་ཡིན་པའི་བསམ་བློ་འཁོར་གྱིན་ཡོད་ན། ངས་ཁྱོད་ལ་སྐད་
་ཚིག་གཅིག་ཀྱང་གཏན་ནས་བརྗོད་རྒྱུ་མ་རེད། འོན་ཀྱང་ངས་དུས་ནམ་
ཞིག་གི་ཚེ། ཁྱོད་ཀྱི་བསམ་བློའི་ལྷན་སྐྱེས་ཀྱི་རང་གཤིས་གུ་ཡངས་པོ་དེ་ཚོགས་
པ་བྱེ་བྲག་པ་ཞིག་གི་ས་མཚམས་དང་དབྱེ་འབྱེད་གུ་དོགས་པོ་ཞིག་གི་ཁྲོད་དུ་
ཟུར་བཀག་བྱས་ནས་ཡོད་པ་མཐོང་ཚེ། ངའི་སེམས་ལ་ཟུག་རྔུ་ཤུགས་དྲག་
པོ་ཞིག་སྐྱེ་ཡོང་གི་འདུག ཅེས་སྨྲས།
སུའུ་ཆར་རས་ཐ་ངོ་ཚ་ནས་ངོ་གདོང་དམར་པོར་གྱུར་བ་དང་ཆབས་ཅིག
མ་རེད། མ་རེད། ཁྱོད་ཀྱིས་ངའི་སྐོར་ལ་དཀའ་སྡུག་གི་བསུན་གཙེར་གཏན་
ནས་མྱོང་དགོས་མ་རེད། ཁྱོད་ཀྱིས་ང་ལ་མུ་མཐུད་དུ་གནད་དོན་དེའི་སྐོར་
ཤོད་དང༌། ངས་དེ་རྟོགས་ཐུབ་རྒྱུའི་འབད་བརྩོན་བྱེད་རྒྱུ་ཡིན། ཞེས་སྨྲས།
གྷོ་ར་ཡིས། ང་ལ་མང་པོ་བཤད་རྒྱུ་མེད། ཁྱོད་ཀྱིས་རང་ཉིད་ཀྱི་རྣམ་
པར་དཔྱོད་པའི་བློ་གྲོས་དྲི་མ་མེད་པ་དང་སེམས་ཁུངས་རུས་པའི་གཏིང་གི་ཁ་
ཞེ་གཉིས་མེད་ཀྱི་བརྩེ་བ་གཉིས་ཟུང་དུ་འབྲེལ་བའི་སྒོནས་རྒྱ་གར་ལ་བརྟག་དཔྱད་
-929-

བྱེད་རོགས། དེ་ལྟ་ནའང་གལ་ཏེ་ཁྱོད་ཀྱིས་རྒྱ་གར་གྱི་སྐྱེ་བོ་རྣམས་བྷ་རཱ་མོ་མ་
ཡིན་པ་ཁོ་ན་ལྟ་བུ་ཞིག་གི་ཕྱོགས་བཟུང་ནས་བརྟག་དཔྱད་བྱས་པ་ཡིན་ན། ཁྱོད་
ཀྱི་རེ་འདོད་ཀྱི་དམིགས་ཡུལ་བརླག་པ་དང༌། ཁྱོད་ཀྱི་རྒྱུད་ལ་སྐྱེབོ་དེ་ཚོ་ལ་མཐོང
ཆུང་ཁྱད་གསོད་བྱེད་འདོད་ཀྱི་འདུན་པ་ཡང་ཏན་ཏན་སྐྱེ་ངེས་པར་མ་ཟད། ཁྱོད་
ཀྱིས་ཁོང་ཚོའི་གནས་ཚལ་ཡོངས་སུ་རྫོགས་པ་ཞིག་རྟོགས་མ་ཐུབ་པའི་ཐོག་ལ།
ཁྱོད་ལ་རྣམ་རྟོག་ཕྱིན་ཅི་ལོག་འབའ་ཞིག་སྐྱེ་ཡོང་གི་རེད། དཀོན་མཆོག་གིས་
འགྲོ་བ་མིའི་རིགས་ཀྱི་སེམས་ཅན་དབྱིབས་དང་རྣམ་པ། ཡུལ་སྲོལ་དང་གོམས་
གཤིས། ལྟ་བ་དང་བསམ་བློའི་འཆར་སྒོ་སོགས་མི་འདྲ་བའི་རྣམ་གྲངས་ཆེས་
མང་པོ་ཞིག་གི་འོག་ལ་བསྐྲུན་ཡོད་པ་རེད། འོན་ཀྱང་གཞི་རྩའི་ཆ་ནས་ཐམས
ཅད་ཀྱི་རང་གཤིས་དེ་འགྲོ་བ་མིའི་རིགས་ཡིན་པ་གཅིག་མཚུངས་རེད། འགྲོ་
བ་མིའི་རིགས་ཀྱི་སྐྱེ་བོ་ཡོད་དོ་ཅོག་གི་ནང་གི་གཤིས་རྒྱུད་ཁྲོད་ན། མི་མངོན་
པའི་གཏེར་ཁ་ཞིག་ཡོད་པ་དེ་ནི་དངོས་པོ་ཆ་ཚང་ཞིང་ཧྲིལ་གྱིས་བསྡུས་པ་ལྟར་
དུ་རྒྱ་གར་ལ་དབང་བ་དང་། གལ་ཏེ་ང་ཚོས་གང་ཞིག་རྒྱ་གར་ལ་བདག་པའི་
དངོས་པོ་དེ། དངོས་པོ་རང་ཉིད་ཀྱི་ངོས་ནས་འཁྲུལ་མེད་དུ་མཐོང་ཐུབ་པ་ཡིན་
ན། དེ་རྗེས་རྒྱུ་མཚན་དེ་ཁོ་ནའི་སྟེང་ནས་བྱ་བ་ཕྲན་ཙག་གིརིགས་དང་ཆ་ལག་
མ་ཚང་བ་ཐམས་ཅད་ལ་ཨི་ཁུང་ཕུག་ནས་གཞི་རྒྱ་ཆེ་བའི་དོན་ཞིག་མངོན་དུ་
འགྱུར་བ་དང༌། དེ་དང་ཆབས་ཅིག་ཏུ་དུས་རབས་མང་པོའི་བརྒྱུད་རིམ་ཁྲོད་
ཀྱི་མི་མངོན་པའི་གསོལ་འདེབས་མཆོད་འབུལ་དང༌། ཕུལ་དུ་བྱུང་བའི་སྐྱེ་
བོ་རྣམས་ཀྱི་བྱུང་བའི་རབས་ཀྱི་ཐོག་ལ་གསལ་ཁ་ངེས་ཅན་ཞིག་འབྱུང་ཐུབ་པ་
ཞིག་རེད། ང་ཚོས་འདས་པའི་དུས་ཚོད་ཀྱི་བརྒྱུད་རིམ་ཁྲོད་ཀྱི་གཏང་རག་
-930-

གསོལ་མཆོད་ཀྱི་མེ་རླབས་དེ་ད་ལྟ་ཡང་ཐལ་འཚུབ་ཀྱི་རྡུལ་ཁྲོད་བརྒྱུད་ནས་འབར་
བཞིན་ཡོད་པ་མཐོང་གི་ཡོད་པ་དང༌། དུས་ཚོད་ཀྱི་བཅད་མཚམས་དང་གོ་
སའི་གནས་བབས་སོགས་ལས་བརྒལ་བའི་ཉི་མ་ཞིག་ལ་ཐེ་ཚོམ་མེད་པར་མེ་རླབས་
དེ་མངོན་པར་རྒྱས་ནས་འཛམ་གླིང་ཧྲིལ་པོར་ཁྱབ་ཐུབ་པ་ཞིག་ཤེས་ཐུབ་རྒྱུ་རེད།
འདས་པའི་དུས་ཚོད་ཀྱི་བརྒྱུད་རིམ་ཁྲོད་ཀྱི་རྒྱ་གར་བའི་སྐྱེ་བོ་དར་མའི་རང་གཤིས་
དེ་དག་ཀུན་རྫོབ་བཅོས་མའི་རྣམ་པ་ཙམ་ཞིག་རེད་སྙམ་པའི་རྟོག་པ་ཡིད་ལ་སྐྱེས་
ནས་ཁ་ནས་བརྗོད་པ་ཙམ་ཡང་དོན་དངོས་ཀྱི་བདེན་པ་ངོ་མ་ལ་གདེང་འཇོག་
དང་བརྩི་བཀུར་མ་བྱས་པ་ཞིག་རེད། དེ་ནི་གནས་ལུགས་དང་རྒྱུ་མཚན། གཞན་
ཅི་ཡང་མིན་པར་དཀོན་མཆོག་མེད་པར་འདོད་པའི་ལྟ་བ་ལ་ཡིད་བཅོལ་བའི་
རྒྱུ་མཚན་འབའ་ཞིག་རེད། ཅེས་སྨྲས།
སུའུ་ཆར་རས་ཐ་ཡིས་མགོ་བོ་ནང་དུ་བསྒུར་ནས་གྷོ་ར་ཡི་སྐད་ཆ་ལ་ཉན་
ནས་བསྡད་ཡོད་ནའང་། སྐབས་འདིར་མོས་མིག་གཉིས་གྱེན་དུ་ཕྱོགས་པ་དང་
ཆབས་ཅིག དེ་འདྲ་ཡིན་ན་ངས་བྱ་བ་ཅི་ཞིག་བསྒྲུབ་དགོས་ཡོད་མེད་དེ་ཁྱོད་
ཀྱིས་ང་ལ་བཤད་རོགས། ཞེས་སྨྲས།
གྷོ་ར་ཡིས། ང་ལ་སྔོན་དུ་བརྗོད་པ་ལས་ལྷག་པའི་གཞན་ཅི་ཡང་བཤད་
རྒྱུ་མེད། ངས་ཁྱོད་ལ་ངེས་པར་དུ་སྣོན་པ་གཅིག་ཁོ་ན་རྒྱག་རྒྱུ་ཡོད་པ་ནི། ཁྱོད་
ཀྱིས་ཧིན་དྷུ་པའི་ཆོས་ལུགས་དེ་ཨ་མ་ཞིག་གི་རང་གི་བུ་པང་དུ་བླངས་པ་དང་འདྲ་
བར་རང་གི་ཕྱོགས་སུ་བླངས་ནས་སྐྱེ་བོ་ཐ་དད་པ་རྣམས་ཀྱི་བསམ་ཚུལ་མི་འདྲ་
བ་དང་ལྟ་གྲུབ་མི་འདྲ་བ་རྣམས་ངེས་པར་དུ་ཤེས་པར་བྱེད་དགོས་པ་ཞིག་རེད།
ཚིག་གཞན་ཞིག་གི་ཐོག་ནས་བཤད་པ་ཡིན་ན། ཧིན་དྷུ་པའི་ཆོས་ལུགས་ཀྱི་
·931-

ལྟ་ཚུལ་ལ་འགྲོ་བ་མི་ནི་མི་རང་ཞིག་ལ་བལྟ་རྒྱུ་ལས་དེ་ཚོགས་པ་བྱེ་བྲག་པ་གཅིག་
ལ་བདག་པ་ལྟ་བུའི་ཚོད་རྩིས་བྱེད་ཀྱིན་མེད་པ་ཞིག་རེད། དེར་བརྟེན་ཧིན་དྷུ་
པའི་ཆོས་ལུགས་ཀྱི་ཆེ་མཐོང་དེ་མཁས་པ་གཅིག་པུ་ལ་ཡོད་པ་ཙམ་ཞིག་མ་ཡིན་
པར་བླུན་པོ་ལ་ཡང་ཡོད་པ་ཞིག་དང༌། དེས་རྣམ་པར་དཔྱོད་པའི་ཤེས་རབ་
ཀྱི་ཕྱོགས་གཅིག་ཁོ་ན་ལ་སྒོ་བསྟུན་པ་ཙམ་ཞིག་མ་ཡིན་པར། ཤེས་རབ་ཀྱི་
རྣམ་གྲངས་མཐའ་ཡས་པའི་རྣམ་པའི་ཐོག་ལ་ཡང་བརྩི་མཐོང་བྱེད་བཞིན་ཡོད་
པ་ཞིག་རེད། ཡེ་ཤུ་བ་རྣམས་ཀྱིས་དེ་ལྟ་བུའི་རྣམ་གྲངས་མཐའ་ཡས་པའི་རྣམ་
གཞག་དེ་ཁས་ལེན་གྱིན་ཡོད་པ་མ་རེད། དེར་བརྟེན་ཁོང་ཚོས་ཕྱོགས་གཅིག་
དེ་ཡེ་ཤུ་བའི་ཆོས་ལུགས་རེད། ཕྱོགས་གཅིག་དེ་རྒྱུན་ཆད་མེད་པའི་དབུལ་
ཕོངས་སྐྱབས་མེད་ཀྱི་ཉམ་ཐག་གི་གནས་རེད། དེ་གཉིས་ཀྱི་བར་ལ་ལམ་དབུ་
མ་ཞིག་གཏན་ནས་མི་སྲིད་པ་ཞིག་རེད་ཅེས་རྗོད་ཀྱིན་ཡོད་པ་ཞིག་རེད། དེར་
བརྟེན་ང་ཚོས་ཡེ་ཤུབའི་ཆོས་ལུགས་དེ་ཚོ་སློབ་སྦྱོང་བྱས་པའི་རྒྱུ་མཚན་ལ་བརྟེན་
ནས། ཧིན་དྷུ་པའི་ཆོས་ལུགས་ཁྲོད་ཀྱི་རྣམ་གྲངས་དང་རྣམ་པ་ཆེས་ཐ་དད་པ་
མང་པོ་ཞིག་བློ་ཡུལ་དུ་ཤེས་མ་ཐུབ་པ་ཡིན་ན་ང་ཚོ་ཏན་ཏན་ཁ་སྐྱེངས་ཤིང་ངོ་
གནོང་དགོས་པ་ཞིག་འབྱུང་གི་རེད། ང་ཚོས་ཧིན་དྷུ་པའི་ཆོས་ལུགས་ཀྱི་རྣམ་
གྲངས་སྣ་ཚོགས་པ་དེ་བརྒྱུད་ནས་དེ་དག་ཐམས་ཅད་ཀྱི་འགག་རྩའི་གནད་དོན་
དེ་འབབ་ས་གཅིག་གི་ཐོག་ལ་འབབ་རྒྱུ་ཡིན་པ་དེ་རྟོགས་མ་ཐུབ་པར་བསྡད་ཡོད་
པ་རེད། ང་ཚོ་ཡེ་ཤུ་བའི་ཆོས་བཤད་ཀྱི་རླུང་ནག་འཚུབ་མའི་སྐོར་འཁྱིལ་ཁྲོད་
ནས་རང་ཉིད་ཀྱིས་རང་ཉིད་ལ་རང་དབང་ཞིག་འཐོབ་པར་བྱེད་མ་ཐུབ་ཀྱི་བར་
དུ་ང་ཚོ་ང་རང་ཚོ་རང་ཉིད་ཀྱི་ཧིན་དྷུ་ཆོས་ལུགས་ཀྱི་གཟི་བརྗིད་ལྡན་པའི་གནས་
932-

ལུགས་འཁྲུལ་བ་མེད་པ་དེ་ཚོ་དང་འཚམས་པ་ཞིག་གཏན་ནས་འབྱུང་ཐུབ་རྒྱུ་
མ་རེད། ཅེས་བཤད།
སུའུ་ཆར་རས་ཐ་ཡིས་གྷོ་ར་ཡིས་གང་བཤད་པའི་སྐད་ཆ་དེ་ཚོ་གཅིག་
པུ་གོ་བ་ཙམ་ཞིག་མ་ཡིན་པར། ཁོའི་བསམ་བློའི་ལྟ་གྲུབ་ཐམས་ཅད་ཀྱང་མོའི་
མདུན་དུ་ཁྲ་ལྷམ་མེར་མངོན་བཞིན་ཡོད་པ་ལྟ་བུ་ཞིག་དང་། དེ་ལྟ་བུའི་མ་འོངས་
རྒྱང་རིང་གི་གནས་ཚུལ་ཞིག་གྷོ་ར་ཡིས་ཕུགས་བསམ་བརྟན་པོའི་བསམ་བློའི་
འཆར་སྒོ་བརྒྱུད་ནས་རྟོགས་ཀྱིན་ཡོད་པ་དེ། ཁོའི་སྐད་ཆ་རྣམས་ཀྱི་བབས་ལ་
བརྟེན་ནས་མོ་ལ་མངོན་གསལ་དུ་འགྱུར་བཞིན་ཡོད་པ་ཞིག་རེད། སུའུཆར་
རས་ཐ་ཡིས་ཁ་སྐྱེངས་པའི་ངོ་ཚ་རྣམས་བློ་ཡུལ་ལས་བརྗེད་པར་མ་ཟད། མོ་
རང་ཉིད་ཀྱང་བློ་ཡུལ་ལས་བརླགས་ཏེ། གྷོ་ར་ཡི་གདོང་ལ་སྤྲོ་སེམས་ཀྱི་ཚོར་
འདུ་ཤུགས་དྲག་པོའི་འོད་མདངས་ཤིག་དང་འདྲེས་ནས་ཡོད་པའི་ཁ་མདོག་གི་
རྣམ་པ་ལ་ཅེར་ནས་བསྡད། མོས་དེ་ལྟ་བུའི་ངོ་གདོང་ན་སྟོབས་ཤུགས་འགོག
ཏུ་མེད་པའི་ནུས་པ་ཞིག་འཛམ་གླིང་ནང་གི་དམིགས་འདུན་བླ་ན་མེད་པ་ཞིག་
གི་ཆེད་དུ་མནན་ནས་ཡོད་པ་ལྟ་བུ་ཞིག་ཚོར་ཞིང་། དེ་ནི་གསང་བའི་བཀག
རྒྱ་ལ་གཅིག་ཏུ་གནས་པའི་དམ་ལྡན་གྱི་སྐྱེབོ་ཞིག་གི་ནུས་མཐུ་ལ་བརྟེན་ནས་ལེགས་
པར་ངོས་ཟིན་པ་ལྟ་བུ་ཞིག་ཡིན་པར་མཐོང་།
སུའུ་ཆར་རས་ཐ་སློབ་སྦྱོང་ལྡན་པའི་སྐྱེ་བོ་རྣམས་དང་། རྣམ་དཔྱོད་ཡོད་
པའི་མོ་རང་ཉིད་ཀྱི་སྤྱི་ཚོགས་ཁྲོད་ཀྱི་མི་མང་པོ་ཞིག་ལ་དངོས་ཡོད་བདེན་པའི་
དོན་རྐྱེན་གྱི་ཆོས་ཉིད་དང་། དེས་བསྡུས་པའི་ལྟ་གྲུབ་དང་རྣམ་གཞག་ཐོག་ལ་
གྲོས་བསྡུར་དང་ཁ་བརྡ་མང་པོ་བྱེད་མྱོང་ཡོད་པ་ཞིག་རེད། འོན་ཀྱང་གྷོ་ར་
-933-

ཡི་སྐད་ཆ་དེ་ཚོ་དགག་སྒྲུབ་ཀྱི་ཚིག་ཙམ་ཞིག་མ་ཡིན་པར། དེ་ནི་འཇིག་རྟེན་
གྱི་བཀོད་པ་གསར་པ་ལྟ་བུ་ཞིག་དང་། ཁོའི་ལུས་སེམས་ཀྱི་ཕྱོགས་གཉིས་ཀ་
ནས་ཡོང་བའི་ལུས་ངག་གི་འགྱུར་བ་ཐམས་ཅད་རྣམ་པ་གཅིག་ཏུ་ནས་མཚུངས་
པར་མ་ཟད། དོན་ངོ་བོའི་ཆོས་ཉིད་ལ་ཡང་ཤིན་ཏུ་མཐུན་ཞིང་། རང་ཉིད་
ཀྱིས་གང་བརྗོད་པ་ཐམས་ཅད་ཚིག་ཙམ་དུ་མ་སོང་བར། ཁོ་རང་ཉིད་ཀྱི་གཤིས་
རྒྱུད་ལ་མངོན་དུ་གྱུར་ནས་ཡོད་པ་ཞིག་རེད། སུའུ་ཆར་རས་ཐ་ཡིས་དེ་རིང་
ལྷའི་དབང་པོ་བརྒྱ་བྱིན་དེ་ལྷ་ཆེན་རང་ཉིད་ཀྱི་གནམ་ལྕགས་ཐོག་གི་འཁྲུགས་
འགྲོས་དང་ལྷན་དུ་མཐོང་ཞིང༌། དུས་ནམ་ཞིག་གི་ཚེ་ཁོའི་སྐད་ཆ་དེ་དག་དྲག་
ཤུགས་ཀྱི་གདངས་དང་བསྡེབས་ནས་མོའི་རྣ་བ་གཉིས་ཀྱི་ནང་དུ་ངར་ཤུགས་
ཀྱིས་འཛུལ་ནས་ཡོང་བའི་སྐབས་སུ། མོའི་ཚེ་སྲོག་གི་རྣམ་པར་ཤེས་པས་འདར་
སིག་རྒྱག་པ་དང༌། གློག་ཞགས་འཁྲུགས་པའི་འོད་སྣང་ཕྲ་མོ་རྣམས་ཀྱིས། མོའི་
དབང་རྩའི་བུ་ག་རྣམས་ཀྱི་ནང་དུ་སྐད་ཅིག་རེ་རེའི་འགྲོས་དང་བསྟུན་ནས་ཞབས་
བྲོ་འཁྲབ་བཞིན་ཡོད་པ་ལྟ་བུ་ཞིག་རེད། མོ་ལ་རང་ཉིད་ཀྱི་བསམ་བློའི་འཆར་
སྒོ་རྣམས་དང་། གྷོ་ར་ཡི་བསམ་བློའི་ལྟ་གྲུབ་རྣམས་ཀྱི་བར་ལ་མི་འདྲ་བའི་ཁྱད་
པར་ཅི་ཡོད་ཀྱི་ཞིབ་དཔྱོད་དང༌། རང་ཉིད་ཀྱི་ལྟ་ཚུལ་རྣམས་ཕྱོགས་གང་
ཞིག་ལ་རན་པོ་ཡོད་མེད་སོགས་ཀྱི་ཐོག་ལ་བསམ་གཞིག་བྱེད་པའི་སྟོབས་ཤུགས་
གཏན་ནས་མེད་པར་གྱུར།
དུས་སྐབས་འདིར་སླེབས་པའི་མཚམས་སུ་སཱ་ཏི་ཤ་ཁང་མིག་ནང་དུ་འཛུལ་
ནས་ཡོང་ཞིང་། ཁོ་དུས་རྒྱུན་ནས་གྷོ་ར་ལ་འཇིགས་སྣང་དང་འཚེར་སྣང་བྱེད
ཀྱིན་ཡོད་པར་བརྟེན། བར་ཐག་རིང་ས་ཞིག་ལ་བཀྱེད་ནས་འདུག་ཅི་ཐུབ་བྱེད་
934-

ཀྱིན་ཡོད་པའི་གོམས་གཤིས་འོག་ནས་ཐོག་ཁང་དུ་ཐད་ཀར་འགྲོ་རྩིས་བྱས་ཤིང༌།
དེ་དང་བསྟུན་ནས་རང་གི་གཅེན་མོའི་རྣ་བ་ལ་ཤབ་ཤུབ་ཀྱི་ངང་ནས། ཕེ་ནུས་
བྷ་བྷུ་སླེབས་འདུག ཅེས་སྨྲས།
སུའུ་ཆར་རས་ཐ་ཟུག་གཟེར་ཞིག་གིས་གློ་བུར་དུ་འགུལ་སྐྱོད་བཏང་བ་
ལྟ་བུ་ཞིག་ཏུ་གྱུར། གང་ཡིན་ཟེར་ན། མོའི་བསམ་བློའི་ནང་གི་འཆར་གཞི་
དེ་དགའ་བསུ་བྱེད་མི་འོས་པའི་མགྲོན་པོ་དེ་བློས་གཏོང་རྒྱུའི་དོན་དུ། ཡོད་ཚད་
བློས་བཏང་ནས་ཡོད་པའི་མཚམས་སུ་སླེབས་ནས་བསྡད་ཡོད་པ་ཞིག་རེད། དེར་
བརྟེན་མོའི་བསམ་བློའི་འཆར་སྣང་ཁྲོད་དུ་སཱ་ཏི་ཤ་ཡིས་མོ་ལ་གསལ་བཤད་བྱས་
པའི་སྐད་ཆ་དེ་གྷོ་ར་ཡིས་གོ་མ་སོང་ངམ་སྙམ་བཞིན་དུ་ཡར་ལངས་ནས་བྲེལ་
ཚུབ་དང་བཅས་ཁང་མིག་དེའི་ཕྱི་ལ་ཐོན།
མོ་ཐད་ཀར་འོག་ཤོད་དུ་ཕྱིན་པ་དང་དེ་ནས་ཧ་རན་བྷ་བྷུ་ལ་ཞི་འཇམ་གྱི་
རེ་བསྐུལ་བརྒྱུད་ནས། ཁྱོད་ཀྱིས་ངེས་པར་དུ་ང་ལ་བསམ་ཤེས་གནང་རོགས།
གང་ཡིན་ཟེར་ན་དེ་རིང་ང་ལ་ཁྱོད་དང་མཉམ་དུ་སྐད་ཆ་བཤད་རྒྱུའི་ཕྱོགས་ལ་
དུས་ཚོད་སྟབས་བདེ་པོ་རང་མི་འདུག ཅེས་བཤད།
ཧ་རན་བྷ་བྷུ་ཡིས། ག་རེ་བྱས་ནས་དུས་ཚོད་སྟབས་བདེ་པོ་མེད་པ་རེད
དམ། ཞེས་འདྲི་རྩད་བྱས་།
སུའུ་ཆར་རས་ཐ་ཡིས་ཁོའི་དྲི་བ་ལ་ཐད་ཀར་ལན་མ་བཏབ་པར། གལ་
ཏེ་ཁྱོད་སང་ཉིན་ཞོགས་པ་ངའི་ཨ་ཕ་ལ་ཐུག་འཕྲད་དུ་བཅར་བ་ཡིན་ན། གནས་
དེ་ནས་ངེད་གཉིས་ཕན་ཚུན་ཐུག་འཕྲད་བྱེད་ཐུབ་རྒྱུ་རེད། ཅེས་སྨྲས།
ཧ་རན་བྷ་བྷུ་ཡིས་སྐད་ཆ་དེ་ལ་ངོས་ལེན་མེད་པའི་ཚུལ་གྱིས། ངས་བལྟས་
-935-

ན་དེ་རིང་ཁྱོད་ལ་མགྲོན་པོ་ཞིག་སླེབས་ཡོད་པ་འདྲ། རེད་དམ། ཞེས་སྨྲས།
སུའུ་ཆར་རས་ཐ་དྲི་བ་དེ་ལ་ཡང་གཡོལ་ནས། ང་ལ་ད་ལྟ་དུས་ཚོད་
ཆུད་ཟོས་སུ་གཏོང་རྒྱུའི་ཁོམ་ལོང་མི་འདུག དེར་བརྟེན་ངས་ཁྱོད་ལ་དེ་རིང་
ང་ལ་དགོངས་པ་གནང་རོགས་ཞེས་རེ་བ་རྒྱག་བཞིན་ཡོད། ཅེས་སྨྲས།
ཧ་རན་བྷ་བྷུ་ཡིས། འགོག་རྐྱེན་ལ་ཅི་མི་སྙམ་པར་ཨུ་ཚུཌ་ཀྱི་སྒོནས། ཡིན་
ནའང་ངས་གྷོར་མོ་ཧན་བྷ་བྷུ་ཡི་ངག་གི་གདངས་དེ་སྲང་ལམ་གྱི་ཕྱོགས་ནས་གོ་སོང་།
ངས་བལྟས་ན་ཁོ་འདིར་ཡོང་ཡོད་རྒྱུ་རེད། དེ་འདྲ་མ་རེད་དམ། ཞེས་དྲིས།
ཐད་ཀར་འདྲི་རྩད་བྱས་པའི་དྲི་བ་དེ་ལ་གཡོལ་ཐབས་མ་བྱུང་བར་བརྟེན།
སུའུ་ཆར་རས་ཐ་ཡིས་ངོ་གདོང་དམར་པོར་གྱུར་པ་དང་ཆབས་ཅིག་ཏུ་ངག་ནས།
རེད། ཁོ་འདིར་ཡོད། ཅེས་སྨྲས།
ཧ་རན་བྷ་བྷུ་ཡིས་སྐད་ཤུགས་ཆེན་པོ་དང་བཅས། དེ་ཡག་པོ་བྱུང༌།
ལ་ཁོ་མཉམ་དུ་སྐད་ཆ་ཞིག་ཀྱང་བཤད་རྒྱུ་ཡོད། གལ་ཏེ་ཁྱོད་རང་ལ་དམིགས་
བསལ་གྱི་ལས་ཀ་དེ་འདྲ་ཡོད་ན་འགྲིག་གི་རེད། ཁྱོད་ཀྱིས་ང་གྷོར་མོ་ཧན་བྷ་བྷུ་
ཡི་འཁྲིས་སུ་དུས་ཚོད་ཏོག་ཙམ་ཞིག་གི་རིང་ལ་ཁ་བརྡ་བཤད་དུ་བཏང་ན་འཐུས་
ཀྱིན་ཡོད། ཅེས་བརྗོད་པ་དང་ལྷན་དུ་སུའུ་ཆར་རས་ཐ་ཡིས་མོས་མཐུན་བྱེད་མིན་
ལ་མ་ལྟོས་པར་སུའུ་ཆར་རས་ཐ་ཡི་རྗེས་སུ་འབྲངས་ནས་ཡར་ཐོག་ཁང་དུ་ཕྱིན།
སུའུ་ཆར་རས་ཐ་ཁང་མིག་ནང་དུ་འཛུལ་བ་དང་ཆབས་ཅིག་ཧ་རན་བྷ་
བྷུ་ཡི་ཕྱོགས་ལ་མིག་གི་ལྟ་ཕྱོགས་ཆེར་མ་གཡོས་པར་གྷོ་ར་ལ། ངའི་ཨ་ནེ་ཁྱོད་
ལ་ཞལ་ཟས་ཁ་ཤས་གྲ་སྒྲིག་བྱེད་རྒྱུའི་ཆེད་དུ་ཕྱིན་སོང་། ང་མོས་ལྟོགས་སེལ་
ཞལ་ཏོག་ག་རེ་གྲ་སྒྲིག་བྱེད་ཀྱིན་འདུག་བལྟ་རུ་འགྲོ་རྒྱུ་ཡིན། ཞེས་བརྗོད་པ་
936-

དང་མཉམ་དུ་བྲེལ་ཚུབ་ཀྱི་སྒོ་ནས་ཁང་མིག་དེ་ལས་ཕྱིར་ཐོན།
སྐབས་དེར་ཧ་རན་བྷ་བྷུ་ཡིས་སྒམ་པོའི་རྣམ་འགྱུར་དང་བཅས་རྐུབ་བཀྱག་
ཅིག་ཚུར་བླངས་པ་དང་མཉམ་དུ་ངག་ནས། ཁྱོད་མཐོང་སྣང་ལ་སྔོན་མ་ལས་
ཧ་ཅང་གཟུགས་གཞི་སྐྱོ་རུ་ཕྱིན་འདུག ཅེས་སྨྲས།
གྷོ་ར་ཡིས། རེད། ང་ཉེ་ཆར་གཟུགས་གཞི་བདེ་པོ་མེད་པར་བརྟེན།
སྨན་བཅོས་བྱེད་དུ་འགྲོ་བཞིན་པའི་སྒང་ཡིན། ཞེས་ཁོའི་སྐད་ཆ་ལ་དེ་མཐུན་
གྱི་ངོས་ལེན་བྱས།
ཧ་རན་བྷ་བྷུ་ཡིས་ཞི་འཇམ་གྱི་ངག་གི་གདངས་ལ་དྲངས་ནས། དེ་བདེན་
པ་རེད། ཁྱོད་ཀྱིས་དཀའ་ངལ་གང་ལ་གང་འཚམས་ཤིག་ཏན་ཏན་མྱངས་
ཡོད་པ་འདྲ། ཞེས་ལན་བཏབ།
གྷོ་ར་ཡིས་ཟུར་ཟའི་སྒོ་ནས། དེའདྲ་ཞིག་འབྱུང་གི་རེད་སྙམ་པའི་བསམ་
ཚོད་བྱས་པ་ནང་བཞིན་ཞིག་བྱུང་མ་སོང༌། ཞེས་བཤད།
ཧ་རན་བྷ་བྷུ་ཡིས་བརྗོད་གཞི་དེ་བརྗེས་ནས། ང་ལ་ཁྱོད་དང་མཉམ་
དུ་བྷི་ནོ་ཡི་སྐོར་གྱི་གནད་དོན་ཞིག་གྲོས་བསྡུར་བྱེད་རྒྱུ་ཡོད། ཁོ་གཟའ་ཉི་མའི་
ཉིན་བྷ་རཱ་མོ་ཡི་ཚོགས་པའི་ཁྲོད་དུ་འཛུལ་ཞུགས་བྱེད་རྒྱུའི་གྲ་སྒྲིག་བྱེད་བཞིན་
ཡོད་པ་དེ་ངས་ཁྱོད་ཀྱིས་ཤེས་ཡོད་ཤག་ཡིན་པའི་ཚོད་དཔག་བྱེད་ཀྱིན་ཡོད། ཁྱོད་
ཀྱིས་དེ་ཤེས་སོང་ངམ། ཞེས་དྲིས།
གྷོ་ར་ཡིས། ཤེས་མ་སོང་། ངས་དེ་གཏན་ནས་ཤེས་མ་སོང་། ཞེས་
ལན་བརྒྱབས།
ཧ་རན་བྷ་བྷུ་ཡིས་གྷོ་ར་ལ། ཁྱོད་ཀྱིས་གནད་དོན་འདིའི་བརྒྱུད་རིམ་
-937-

ངོས་ལེན་བྱེད་རྒྱུ་ཡིན་ནམ། ཞེས་དྲིས།
གྷོ་ར་ཡིས། བྷི་ནོ་ཡིས་ང་ལ་གནད་དོན་དེའི་ཐད་ལ་ངའི་ཕྱོགས་ནས་
རྒྱབ་སྐྱོར་དགོས་པའི་སྐད་ཆ་དེ་འདྲ་བཤད་མ་སོང༌། ཞེས་ལན་བརྒྱབས།
ཧ་རན་བྷ་བྷུ་ཡིས་མུ་མཐུད་དུ་མཐའ་བསྐྱལ་ནས། ཁྱོད་ཀྱི་སེམས་ལ་
བྷི་ནོ་བྷ་བྷུ་དེ་བྷ་རཱ་མོ་ཡི་ཚོགས་པའི་ཁྲོད་དུ་ཞུགས་རྒྱུའི་གྲ་སྒྲིག་ཨང་གསར་བྱེད་
ཀྱིན་ཡོད་པ་དེ་ལ་ཁོ་ལ་ཡིད་ཆེས་གདེང་ཚོད་འཁེལ་བ་ཞིག་ཡོད་པ་རེད་བསམ་
གྱིན་འདུག་གམ་ཞེས་དྲིས།
གྷོ་ར་ཡིས། ཁོས་དུས་ནམ་ཞིག་གི་ཚེ་ཁོ་བྷ་རཱ་མོ་ཡི་ཚོགས་པའི་ཁྲོད་
དུ་ཞུགས་རྒྱུའི་འདོད་པ་ཡོད་པའི་ཆེད་མངགས་གཏམ་བཤད་སྤེལ་བ་རེད་དམ།
ཞེས་དང༌། དེ་ལྟ་བུའི་སྐད་ཆ་དེ་དགོས་མེད་ཀྱི་བྱ་བ་འབའ་ཞིག་ཏུ་གྱུར་བ་རེད།
ཅེས་ལན་བརྒྱབས།
ཧ་རན་བྷ་བྷུ་ཡིས། སྐད་ཆ་དེ་ལ་ངོས་ལེན་མེད་པའི་སྒོ་ནས། དུས་
ནམ་ཞིག་གི་ཚེ་ང་ཚོ་ལ་བྱ་བ་གང་ཞིག་གི་ཕྱོགས་ལ་ཚོར་འདུ་ཤུགས་དྲག་པོའི་
འདུན་པ་འགོག་ཏུ་མེད་པ་ཞིག་སྐྱེས་པ་ཡིན་ན། དེ་རྗེས་ང་ཚོས་རང་ཉིད་ལ་
བྱ་བ་དེ་ང་ཚོས་ཡིད་ཆེས་བྱེད་རུང་བ་ཞིག་ཡིན་མིན་གྱི་ཐོག་ལ་བསམ་གཞིག་
ཡིད་ཚིམས་པ་ཞིག་བྱེད་རྒྱུའི་ཁོམ་ལོང་སྤྲོད་ཐུབ་རྒྱུ་མ་རེད། ཁྱོད་ཀྱིས་འགྲོ་
བ་མིའི་རང་གཤིས་དེ་ཤེས་གསལ་རེད། ཅེས་སྨྲས།
གྷོ་ར་ཡིས་གློ་བུར་ཐོལ་རྒྱག་གི་ཚུལ་དུ། ང་འགྲོ་བ་མིའི་རང་གཤིས་ཀྱི་
གནད་དོན་ཐོག་ལ་ཁ་བརྡ་བྱེད་རྒྱུའི་དོན་མེད་ཀྱི་བྱ་བའི་ཁྲོད་དུ་ཞུགས་རྒྱུ་མིན།
ཞེས་སྨྲས།

ཧ་རན་བྷ་བྷུ་ཡིས། ངའི་ལྟ་ཚུལ་དང་ངའི་སྤྱི་ཚོགས་དེ་ཁྱོད་ཀྱི་ལྟ་ཚུལ་
སོགས་དང་བསྟུན་ནས་གཅིག་མཚུངས་སུ་གནས་མེད་པ་ཡིན་ནའང་། ངས་
ཁྱོད་ལ་བླ་ན་མེད་པའི་བརྩི་མཐོང་དང་གདེང་འཇོག་བྱེད་ཀྱིན་ཡོད། ངས་ཁྱོད་
ཀྱི་ཡིད་ཆེས་དང་དད་པ་དེ་ཚོ་དངོས་འབྲེལ་ཡིན་པ་དེ་གསལ་པོ་ཤེས་ཀྱིན་ཡོད།
དེ་ཚོ་ལ་བསླུ་ཐབས་མགོ་སྐོར་སོགས་ཀྱིས་གཡོ་འགུལ་དང་ཡོམ་ཡོམ་བྱེད་མི་
ཐུབ་པ་ཡང་ཤེས་ཀྱིན་ཡོད། འོན་ཀྱང་་་
ཞེས་བརྗོད་པའི་སྐབས་སུ་གྷོ་ར་ཡིས་ཁོའི་སྐད་ཆའི་འཕྲོ་བཅད་ནས། དེ་
ཡིན་དང་ཡིན། གལ་ཏེ་བྷི་ནོ་ལ་ཁྱོད་ཀྱིས་ང་ལ་འཛིན་པའི་ལྟ་སྟངས་ལྟ་བུ་ཞིག་
གི་འོག་ནས་ཁོའི་གནས་བབས་སོགས་ཀྱི་ཐོབ་ཐང་འཕྲོག་པ་ཡིན་ན། དེ་ཁོ་
ལ་མཚོན་ན་སྣང་མེད་བྱེད་ཐབས་མེད་པའི་གྱོང་གུད་ཆེན་པོ་ཞིག་རེད། འཇིག་
རྟེན་འདིའི་ནང་དུ་བདེན་རྫུན་གྱི་དབྱེ་བའི་ཁྱད་པར་འབྱེད་རྒྱུ་དེ་ཧ་ཅང་གི་དོན
དག་གལ་ཆེན་པོ་ཞིག་རེད། འོན་ཀྱང་ཁྱོད་ཀྱིས་དངོས་པོ་རྣམས་ཀྱི་ལྟོས་བཅས་
ཀྱི་རིན་ཐང་བླ་ན་མེད་པ་དེ་ཚོ་ཁྱོད་རང་ཉིད་ཀྱི་ལྟ་ཚུལ་འོག་ནས་སམ། ཡང་
ན་དངོས་པོ་དེ་དག་གི་རིན་ཐང་ཇི་ལྟ་བ་བཞིན་དུ་མ་ཤེས་པའི་ཐོག་ནས་ཐག་གཅོད་
བྱེད་འདོད་ཡོད་ན། ཁྱོད་རང་གི་འདོད་པ་ལྟར་དུ་ཐབས་ཤེས་སྣ་ཚོགས་བཏོན་
ནས་བྱ་བ་དེ་བསྒྲུབ་ཆོག་གི་རེད། འོན་ཀྱང་ཁྱོད་ཀྱིས་སྐྱེ་བོ་གཞན་ཡོད་དོ་ཅོག་
གིས་ཁྱོད་རང་ཉིད་ཀྱི་བཀའ་རྒྱའི་ཁྲིམས་གཅོད་གཏན་འབེབས་དེ་ལ་མོས་མཐུན་
ངོས་ལེན་བྱེད་རྒྱུ་རེད་སྙམ་པའི་རེ་བ་ནམ་ཡང་མ་བྱེད། ཅེས་སྨྲས།
ཧ་རན་བྷ་བྷུ་ཡིས། ཁྱོད་ཀྱི་སྐད་ཆ་དེ་ཚོ་ཧ་ཅང་བདེན་པ་རེད། གལ་ཏེ་
སྐད་ཆ་འདི་ཐག་གཅོད་མ་བྱས་པའི་ངང་ནས་ལུས་བསྡད་པ་ཡིན་ནའང་དེ་ལ་ཛ་
-939—

དྲག་གི་གནོད་སྐྱོན་ཆེར་མི་འབྱུང་བ་ཞིག་རེད། འོན་ཀྱང་ངས་ཁྱོད་ལ་སྐད་ཆ་ཚིག་
གཅིག་རང་འདྲི་རྒྱུ་ཡོད། བྷི་ནོ་ཡི་གཉེན་སྒྲིག་དེ་ཕེ་རེ་ཤུ་བྷ་བྷུ་ཡི་ཁྱིམ་ཚང་ནང་
དུ་གཏན་འབེབས་བྱེད་རྒྱུའི་གྲ་སྒྲིག་བྱེད་བཞིན་པ་དེའི་ཐོག་ལ་ཁྱོད་ཀྱིས་དགག་བྱ་
དང་སྟངས་འཛིན་གང་ཡང་མི་བྱེད་པར་འདུག་རྒྱུ་ཡིན་ནམ། ཞེས་དྲིས།
གྷོ་ར་ཡི་ངོ་གདོང་ལི་ཁྲིའི་མདངས་ལྟར་དམར་སེར་དུ་གྱུར་པ་དང་ཆབས་
ཅིག་སྐད་ཤུགས་ཆེན་པོའི་སྒོ་ནས། ཧ་རན་བྷ་བྷུ། བྷི་ནོ་ཡི་སྐོར་དང་འབྲེལ་
བའི་གནད་དོན་འདི་ཚོ་ངས་ཁྱོད་དང་མཉམ་དུ་ཇི་ལྟར་གྲོས་བསྡུར་བྱེད་ཐུབ་རྒྱུ་
རེད་དམ། ཁྱོད་རང་གིས་དུས་རྒྱུན་དུ་འགྲོ་བ་མིའི་ལྷན་སྐྱེས་ཀྱི་རང་གཤིས
སྨྲ་བཞིན་ཡོད་པ་ཡིན་དུས། ཁྱོད་ཀྱིས་མ་མཐའ་ཡང་བྷི་ནོ་ངའི་གྲོགས་པོ་ཞིག་
ཡིན་པ་དང་། ཁྱོད་རང་གི་གྲོགས་པོ་ཞིག་མིན་པ་དེ་ངེས་པར་དུ་བློ་ཡུལ་དུ་འཁོར་
ཐུབ་པ་བྱེད་དགོས་པ་ཞིག་རེད། ཅེས་བཤད།
ཧ་རན་བྷ་བྷུ་ཡིས་སྐད་ཆའི་འགོ་བཙུགས་ནས། ངས་སྐད་ཆ་དེ་ལྟ་བུ་
ཞིག་བརྗོད་དགོས་པའི་རྒྱུ་མཚན་དེ། བྷི་ནོ་ཡི་གནད་དོན་འདི་དང་བྷ་རཱ་མོ་ཡི་
ཚོགས་པ་གཉིས་ཀྱི་བར་ལ་འབྲེལ་བ་ཡོད་པའི་རྒྱུ་མཚན་གྱིས་བཤད་པ་ཡིན།
དེ་མིན་རྒྱུ་མཚན་གཞན་ཅི་ཡང་མེད། ཅེས་སྨྲས།
གྷོ་ར་ཡིས་མི་འདོད་པའི་རྣམ་འགྱུར་དང་བཅས། དེ་འདྲ་ཡིན་ནའང་
ང་བྷ་རཱ་མོ་ཡི་ཚོགས་པའི་མི་སུ་ཞིག་གི་ཁོངས་སུ་གཏོགས་པ་ཞིག་མ་རེད།
དེར་བརྟེན་ཁྱོད་ཀྱི་སེམས་ཀྱི་དངངས་འཚབ་དེ་ང་དང་འབྲེལ་བ་ཅི་ཞིག་འདུག་
གམ། ཞེས་དྲིས།
ཁོ་གཉིས་ཀྱིས་གཏམ་བཤད་འདི་འདྲ་ཞིག་སྤེལ་ནས་མཚམས་འདིར་སླེབས་
-940-

དུས། སུའུ་ཆར་རས་ཐ་ནང་དུ་འཛུལ་ནས་ཡོང་ཞིང་། སྐབས་དེར་ཧ་རན་བྷ་
བྷུ་མོའི་ཕྱོགས་ལ་ཁ་འཁོར་ནས། སུའུ་ཆར་རས་ཐ། ང་ལ་ཁྱོད་ཀྱི་སྐོར་གྱི་གནད་
དོན་ཧ་ཅང་གལ་ཆེན་པོ་ཞིག་ཁྱོད་ལ་བཤད་རྒྱུ་ཡོད། ཅེས་སྨྲས།
དོན་དངོས་སུ་སྐད་ཆ་འདིའི་ནང་ལ་དམིགས་བསལ་གྱི་དོན་དག་དང་།
སྐད་ཆ་འདི་འདྲ་ཞིག་མཚམས་འདིར་བརྗོད་དགོས་པའི་རྒྱུ་མཚན་ཅི་ཡང་མེད་
ནའང་། ཧ་རན་བྷ་བྷུ་ཡིས་གྷོ་ར་ལ་སུའུ་ཆར་རས་ཐ་དང་ཁོ་གཉིས་ཀྱི་འབྲེལ་
བ་དེ་ཧ་ཅང་ཉེ་བོ་ཞིག་ཡིན་པ་སྟོན་འདོད་ཀྱི་དབང་གིས་ནང་ཚགས་ལྟ་བུའི་སྐད་
ཆ་འདི་འདྲ་ཞིག་ཆེད་མངགས་ཀྱི་སྒོ་ནས་བརྗོད་པ་ཞིག་རེད། གང་ལྟར་ཡང་
མོས་ཁོའི་སྐད་ཆ་དེ་ལ་ལན་གང་ཡང་མ་བརྒྱབས།
གྷོར་གཡོ་འགུལ་ཅི་ཡང་མེད་པར་ཁོ་རང་ཉིད་ཀྱི་རྐུབ་བཀྱག་ནང་དུབསྡད་
པར་མ་ཟད། ཧ་རན་བྷ་བྷུ་ཡིས་མོ་ལ་སྐད་ཆ་བར་མ་ཆད་པ་བཤད་རྒྱུའི་ཐོག་
ལ་སྐབས་སྟེར་རྒྱུའི་ཐོག་ལ་བར་ཆད་ཀྱི་རྟགས་མཚན་ཙམ་ཡང་མ་བསྟན་པར་
ལྷིང་འཇགས་སུ་བསྡད།
ཧ་རན་བྷ་བྷུ་ཡིས། སུའུ་ཆར་རས་ཐ། ཞེས་མོའི་མིང་ཡང་བསྐྱར་
རྗེས་ཟློས་ཤིག་བྱས་ཏེ། ང་ལ་ཁྱོད་ལ་བཤད་རྒྱུའི་སྐད་ཆ་ཞིག་ཡོད། དེར་
བརྟེན་ཁྱོད་ཕར་ཕྱོགས་ཀྱི་ཁང་མིག་ནང་དུ་ཡོང་རོགས། ཞེས་སྨྲས།
སུའུ་ཆར་རས་ཐ་ཡིས་ཁོས་རེ་སྐུལ་བྱས་པའི་སྐད་ཆ་དེ་ལ་དོ་སྣང་གང་
ཡང་མ་བྱས་པ་དང་འབྲེལ་གྷོ་ར་ཡི་ཕྱོགས་སུ་ཁ་འཁོར་ཏེ་ངག་ནས། ཁྱོད་རང་
གི་ཨ་མ་བདེ་མོ་ཨེ་རེད། ཅེས་དྲིས།
གྷོ་ར་གད་མོ་ཞིག་ཤོར་བ་དང་ཆབས་ཅིག ངས་རང་ཉིད་ཀྱི་ཨ་མ་བདེ་
941-

མོ་ཡིན་པ་དེ་ཙམ་ཞིག་མ་གཏོགས་གཞན་ཨ་མའི་གནས་ཚུལ་ཅི་ཡང་ཤེས་ཀྱིན་
མེད། ཅེས་སྨྲས།
སུའུ་ཆར་རས་ཐ་ཡིས་སྐད་ཆ་དེ་ལ་མོས་མཐུན་བྱས་པ་དང་འབྲེལ། ངས་
མོས་ཇི་ལྟར་གནས་སྟངས་དེ་ལྟ་བུ་ཞིག་གི་འོག་ནས་རང་ཉིད་དཀའ་ངལ་དང་
བྲལ་བའི་གནས་སྟངས་སྟབས་བདེ་པོ་ཞིག་གི་ཐོག་ལ་ཁྲིད་ཐུབ་པ་ཡིན་པ་དེ་ཤེས་
སོང་། ཞེས་སྨྲས།
གྷོ་ར་ཡི་སེམས་ལ་དེ་མ་ཐག་ཏུ་ཁོ་རང་ཉིད་ཟུར་བཅད་བཙོན་ཁང་དུ་བསྡད་
པའི་རིང་ལ། སུའུ་ཆར་རས་ཐ་ཨ་ནན་དྷ་མོ་ཡེས་ལ་ཐུག་འཕྲད་བྱེད་དུ་ཇི་ལྟར་
སོང་ཡོད་མེད་ཀྱི་སྐོར་དེ་ཡིད་ལ་འཁོར། ཧ་རན་བྷ་བྷུ་ཡིས་སྐབས་དེར་མདུན་
ཅོག་སྟེང་དུ་བཞག་ཡོད་པའི་དཔེ་དེབ་གཅིག་ཡར་བླངས་ཤིང་། དེ་རྗེས་དེའི་
རྩོམ་པ་པོ་རྣམས་ཀྱི་མིང་ལ་མིག་བཤེར་བརྒྱབས་ནས་འཁྱུག་ཙམ་ཞིག་གི་རིང་
ལ་དེར་བསྡད། ཕར་བལྟས་ན་གྷོ་ར་ཡིས་རྩོམ་ཡིག་དེ་ཚོ་ཁོ་རང་ཉིད་ཀྱིས་བྲིས་
པ་ཞིག་ཡིན་པ་ཤེས་རྟོགས་བྱུང་བའི་སྐབས་སུ་སུའུ་ཆར་རས་ཐ་་དོགས་མི་བདེ་
བ་དང་ཁ་སྐྱེངས་པོ་བྱུང་བ་ལྟ་བུ་ཞིག་གི་གནས་སུ་གྱུར། གྷོ་ར་གད་མོ་
ཏོག་ཙམ་ཞིག་བགད་ནས་བསྡད།
ཧ་རན་བྷ་བྷུ་ཡིས་འདྲི་རྩད་ཀྱི་ཚུལ་དུ། གྷོར་མོ་ཧན་བྷ་བྷུ། ངས་ཚོད་
དཔག་བྱས་པ་ཡིན་ན་རྩོམ་ཡིག་དེ་ཚོ་ཁྱོད་རང་ལོ་ན་གཞོན་ཞིང་གཟུགས་གཞི་
དར་ལ་བབ་པའི་སྐབས་སུ་བྲིས་པ་ཞིག་ཡིན་རྒྱུ་རེད་སྙམ་གྱིན་འདུག རེད་དམ།
ཞེས་སྨྲས།
གྷོ་ར་ཡིས་གད་མོ་ཞིག་བགད་པ་དང་ཆབས་ཅིག ང་ད་ལྟ་ཡང་ལོ་ན་
-942-

གཞོན་ཞིང་གཟུགས་གཞི་དར་ལ་བབ་པའི་སྐབས་ཡིན། སེམས་ཅན་དུད་འགྲོའི་
རིགས་ཁ་ཤས་ཀྱིས་ཁོང་ཚོའི་གཞོན་དུས་ཀྱི་ལང་ཚོ་དེ་མགྱོགས་པོར་བརླག་འགྲོ་
བཞིན་ཡོད་པ་དང༌། སེམས་ཅན་གཞན་ཁ་ཤས་མགྱོགས་པོར་མ་རྒས་པར་
གཞོན་དུས་ཀྱི་ལང་ཚོ་དེ་ཡུན་རིང་པོར་རྒྱུན་བསྲིངས་ནས་སྡོད་ཐུབ་ཀྱིན་ཡོད་
པ་རེད། ཅེས་སྨྲས།
སུའུ་ཆར་རས་ཐ་རྐུབ་བཀྱག་སྟེང་ནས་ཡར་ལངས་པ་དང་ཆབས་ཅིག་
ངག་ནས། གྷོར་མོ་ཧན་བྷ་བྷུ། ཁྱོད་རང་གི་བཟའ་བཏུང་རྣམས་ཏན་ཏན་ཨ་
ནེས་གྲ་སྒྲིག་བྱས་ཟིན་ཡོད་པ་རེད། ཁྱོད་རང་ཁང་མིག་གཞན་པ་ཞིག་གི་ནང་
དུ་ཕེབས་ན་འགྲིག་གི་རེད་དམ། ཨ་ནེ་ཕེ་ནུས་བྷ་བྷུ་ཡི་མདུན་དུ་ཕྱི་ལོགས་སུ་
ནམ་ཡང་འཐོན་མི་སྲིད་པ་ཞིག་རེད། དེར་བརྟེན་ཕལ་ཆེར་མོས་ཁྱོད་རང་
བསྒུགས་ནས་བསྡད་ཡོད་རྒྱུ་རེད། ཅེས་བཤད།
སུའུ་ཆར་རས་ཐ་ཡི་མཐའ་མཇུག་གི་སྐད་ཆ་འདི་ཡིས་ཧ་རན་བྷ་བྷུ་ལ་
དམིགས་བསལ་ལྟ་བུའི་ཕོག་ཐུག་ཅིག་བཏང་བར་མ་ཟད། མོའི་སེམས་པ་དེ་
དེ་རིང་གི་ཉི་མ་འདི་ལ་ཁོ་ལ་མ་མཐའ་མུར་རྫོག་ཅིག་གཏོང་མ་ཐུབ་པར་རང་
དགར་འཇོག་མི་ཐུབ་པའི་མཚམས་སུ་སླེབས་ཡོད་ཞིག་རེད།
གྷོ་ར་ཡར་ལངས་པའི་སྐབས་སུ། རང་ཉིད་ལ་སྟངས་འཛིན་བཀག་སྡོམ་
བྱེད་མི་ཐུབ་མཁན་གྱི་ཧ་རན་བྷ་བྷུ་ཡིས། དེས་ན་ངས་ཁྱོད་འདི་ནས་བསྒུག་
སྡོད་རྒྱུ་ཡིན། ཞེས་སྨྲས།
སུའུ་ཆར་རས་ཐ་ཡིས། ག་རེ་བྱས་ནས་དོན་དག་མེད་པར་ཁྱོད་ཀྱིས་འདི་
ནས་ཁོབསྒུག་དགོས་རེད་དམ། དུས་ཚོད་འཕྱི་བོ་ཆགས་ཚར་འདུག ཅེས་བཤད།
943-

དེ་ལྟ་ནའང་ཧ་རན་བྷ་བྷུ་སྐད་ཆ་དེ་ལ་གཏན་ནས་བཤོལ་མ་ཐུབ། དེར་
བརྟེན་སུའུ་ཆར་རས་ཐ་དང་གྷོ་ར་གཉིས་ཁང་མིག་དེའི་ཕྱི་ལ་ཐོན།
ཧ་རན་བྷ་བྷུ་ཡིས་གྷོ་ར་ཁང་པ་དེ་ནས་ཐོན་པ་མཐོང་བ་དང་ཁོའི་ཀུན་སྤྱོད་
རྣམས་སུའུ་ཆར་རས་ཐ་ཡི་མདུན་ལ་ཇི་འདྲ་ཞིག་ཡིན་མིན་གྱི་དཔྱད་ཞིབ་བྱས་
པ་ལ་བརྟེན་ནས། ཧ་རན་བྷ་བྷུ་ཡི་འཐབ་འཛིང་གི་བློ་སྟོབས་ཀྱི་གནོན་ཤུགས་
ཇེ་ཆེ་རུ་སོང་། སུའུ་ཆར་རས་ཐ་དེ་བྷ་རཱ་མོ་ཡི་ཚོགས་པའི་སྡེར་མོ་རྣམས་ཀྱི་
དམ་འཛིན་འོག་ནས་ཕྱི་རོལ་དུ་ལས་སླ་བོ་བྱས་ནས་འབྲོས་སྲིད་པ་ཞིག་རེད་དམ་
མ་རེད། གནས་དེ་ནསསྐྱེ་བོ་སུ་ཞིག་གིས་མོ་ཉེན་ཁ་ལས་སྐྱོབ་ཐུབ་རྒྱུ་རེད་དམ།
གང་ལྟར་ཡང་བྱ་བ་འདི་ལ་ངེས་པར་དུ་གདོང་ལེན་བྱེད་དགོས་པ་ཞིག་རེད།
ཕྲིན་ཡིག་འབྲི་སའི་ཤོག་ལྷེ་ཞིག་བླངས་ནས་ཧ་རན་བྷ་བྷུ་ཡིས་སུའུ་ཆར་རས་ཐ་
ལ་ཡི་གེ་ཞིག་བྲིས་ནས་བཞག ཁོ་ནི་བསམ་བློའི་ལྟ་གྲུབ་ངེས་གཏན་ཡོད་པའི་
མི་ཞིག་རེད། དུས་ནམ་ཞིག་གི་ཚེ་ནའང་ཁོའི་བསམ་བློའི་ལྟ་གྲུབ་གཅིག་ནི་
མིང་དུ་བརྗོད་ན་བདེན་པ་ཞེས་འབོད་པ་དེ་ཡིན་ཞིང་། ཁོ་རང་ཉིད་ཀྱིས་སྐྱེ་
བོ་གཞན་སུ་ཞིག་ལ་ཡང་སྡིགས་མོ་གཤེ་གཤེ་གཏོང་བའི་ཚེ། ཁོ་རང་ཉིད་ཀྱི
སྐད་ཆ་རིན་ཐང་ལྡན་པ་དེ་ཚོ་ལ་གྲུབ་འབྲས་ཤིག་མེད་པར་རང་དགར་མི་ལུས་
པའི་ཐོག་ལ་ཚོད་རྩིས་རྒྱག་གིན་ཡོད་པ་དང་། དེར་མ་ཟད་ཁོའི་སེམས་ལ། རང་
ཉིད་ཀྱི་སྐད་ཆ་དེ་ཚོ་འགྲོ་བ་མི་ཞིག་གི་ཚེ་སྲོག་གི་སྙིང་ཁམས་ཀྱིས་ཤེས་རྟོགས་
བྱུང་བའི་དངོས་ཡོད་ཀྱི་བདེན་པ་འབའ་ཞིག་མ་གཏོགས། གཞན་ཅི་ཡང་མིན་
པ་ཞིག་ལ་བསམ་བློ་གཏོང་བཞིན་ཡོད་པ་ཞིག་རེད།
ནམ་ཞིག་གྷོ་ར་ཡིས་ཧ་རེས་མོ་ཧེས་ནེས་ལ་ཡུན་རིང་ཁ་བརྡ་བྱས་པའི་
944

མཇུག་ལ། སུའུ་ཆར་རས་ཐ་ཡི་ཁང་མིག་ནང་དུ་ཁོ་རང་ཉིད་ཀྱི་འཁར་རྒྱུག་
ལེན་དུ་ཕྱིན། དེ་དུས་ཕལ་ཆེར་དགོང་མོའི་དུས་ཚོད་སྲོད་ལ་བབས་ཡོད་པ་
ཞིག་རེད། སུའུ་ཆར་རས་ཐ་ཡི་མདུན་ཅོག་ཐོག་ལ་བཞུ་མར་ཞིག་བསྒྲོན་ནས་
བཞག་ཡོད་པ་དང་། ཧ་རན་བྷ་བྷུ་ཐོན་ཚར་ནས་ཡོད་ནའང་སུའུ་ཆར་རས་
ཐ་ཡི་ཡི་གེ་འབྲི་སའི་མདུན་ཅོག་སྟེང་དུ། མོའི་མིང་ཐོག་ནས་ཡི་གེ་ཞིག་བཞག་
ནས་ཡོད་པ་དེ་སྐྱེ་བོ་སུ་ཞིག་ཁང་མིག་དེར་འཛུལ་བ་ཡིན་ནའང་ཡི་གེ་དེ་མི་མཐོང་
མི་སྲིད་པ་ཞིག་རེད། ཡི་གེ་དེ་མཐོང་མ་ཐག་ཏུ་གྷོ་ར་ཡི་ཚེ་སྲོག་གི་གསོན་སྙིང་
དེ་སྲ་ཞིང་མཁྲེགས་པ་ཞིག་ཏུ་གྱུར། གང་ཡིན་ཟེར་ན། ཁོའི་སེམས་ལ་ཡི་
གེ་དེ་སུ་ཞིག་གིས་མོ་ལ་བཞག་པ་ཡིན་མིན་ལ་ཐེ་ཚོམ་ཙམ་ཡང་མེད་པའི་རྒྱུ་མཚན་
གྱིས་རེད། ཁོས་ཧ་རན་བྷ་བྷུ་ལ་སུའུ་ཆར་རས་ཐ་དང་ལྷན་དུ་སྐད་ཆ་དམིགས་
བསལ་བ་ཞིག་བཤད་རྒྱུ་ཡོད་པ་ཤེས་ཀྱིན་ཡོད་ནའང་། ཁོའི་གནས་ལུགས་
ཀྱི་སྐད་ཆ་དེ་ཚོ་འགལ་ཟླའི་ཐོག་ལ་སླེབས་ཀྱིན་ཡོད་མེད་དེ་ཁོས་ནམ་ཡང་གོ་
མེད་པ་ཞིག་རེད།
ཉི་མ་དེའི་ཉིན་གུང་དཀྱིལ་ལ་སཱ་ཏི་ཤ་ནང་ལ་ཡོང་ནས་སུའུ་ཆར་རས་ཐ་
ལ། ཧ་རན་བྷ་བྷུ་སླེབས་སོང་། ཞེས་ལན་སྤྲད་པའི་སྐབས་སུ་མོ་མཐོང་སྣང་
དུ་ཧོན་འཐོར་ཏེ་འདྲོག་འགོ་ལངས་པ་ལྟ་བུར་གྱུར་པ་དང་ཆབས་ཅིག འོག་
ཤོད་དུ་བྲེལ་ཚུབ་ཀྱི་ངང་ནས་ཕྱིན་པ་དང༌། དེ་རྗེས་དུས་ཡུན་ཅུང་ཟད་མདུན་
དུ་བསྐྱོད་ཚེ། མོ་ཁོའི་ཕྱོགས་སུ་ལངས་ཤིང་དེ་ནི་གྷོ་ར་ལ་མཚོན་ན་རོལ་མོའི་
དབྱངས་རྟགས་ཀྱི་རྒྱུ་བ་དྲག་ཅིང་རྩུབ་པ་ཞིག་ཡིད་ལ་འཆར་བ་ལྟ་བུ་ཞིག་རེད།
ད་དུང་དེ་རྗེས་སུའུ་ཆར་རས་ཐ་ཡིས། ཁོ་ཁང་མིག་དེའི་ཕྱི་ལ་ཁྲིད་ནས། ངལ་
-945-

གསོའི་བཟའ་བཏུང་ལ་སྤྱོད་པ་དེའི་ཚེ་ཧ་རན་བྷ་བྷུ་ཁེར་རྐྱང་དུ་གཅིག་པུར་ལུས་
པ་དེ་ནི་ཁོ་ལ་མཚོན་ན་དེ་བས་ཀྱང་ཡ་རབས་ཀྱི་བཟང་སྤྱོད་དང་བྲལ་བའི་གཤིས་
ཀ་ཞིག་ཡིན་ནའང༌། ཁོས་དེ་ལྟ་བུའི་བཟང་སྤྱོད་དང་བྲལ་བའི་གཤིས་ཀ་དེ་
ཁོ་གཉིས་ཀྱི་བར་གྱི་ནང་ཚགས་ཀྱི་འབྲེལ་བའི་རྟགས་མཚན་ཞིག་ཡིན་པ་ལྟ་བུའི་
ངོས་འཛིན་བྱས།
ད་ཆར་མོའི་མདུན་ཅོག་སྟེང་དུ་ཡི་གེ་ཞིག་བྲིས་ནས་བཞག་ཡོད་པ་དེ་ཁོས་
མཐོང་ཚེ། དེ་ནི་ཁོ་ལ་འདྲོག་འགོ་ལང་བྱེད་ཀྱི་བསམ་བློའི་གཡོ་འགུལ་ཤུགས་
དྲག་པོ་ཞིག་ཏུ་གྱུར། དེ་ལྟ་བུའི་ཕྲིན་ཡིག་ནི་མི་མངོན་པའི་གསང་བའི་བརྗོད་
གཞི་དང་འབྲེལ་ནས་ཡོད་པ་ཞིག་རེད། གང་ཡིན་ཟེར་ན། ཕྱི་ལོགས་སུ་
མིང་གཅིག་པུ་བྲིས་ནས་ཡོད་པ་དང་། གནད་འགག་ཆེ་བའི་དོན་དག་ཐམས་
ཅད་ནང་དུ་བྲིས་ནས་ཡོད་པར་བརྟེན། དེ་ལྟ་བུའི་ཡི་གེ་ཞིག་ལ་མི་རྣམས་ཀྱི
ཡིད་ཀྱི་མྱོང་ཚོར་ཤུགས་དྲག་པོ་རྣམས་ཚ་འདྲི་བྱེད་པའི་སྟོབས་ཤུགས་ཐུན་མོང
མ་ཡིན་པ་ཞིག་ཡོད་ངེས་པ་ཞིག་རེད། གྷོ་ར་ཡིས་སུའུ་ཆར་རས་ཐ་ཡི་ཕྱོགས་
སུ་ཁ་བསྒྱུར་བ་དང་མཉམ་དུ། ང་སང་ཉིན་ཡང་བསྐྱར་ཁྱོད་ལ་ཐུག་འཕྲད་
དུ་ཡོང་གི་ཡིན། ཞེས་སྨྲས།
སུའུ་ཆར་རས་ཐ་ཡི་མིག་གཉིས་ཀྱི་རྒྱུ་ཕྱོགས་ཁོའི་ཕྱོགས་སུ་འཁོར་བ་
དང་ཆབས་ཅིག ཧ་ཅང་ཡག་པོ་འདུག ཅེས་ལན་བརྒྱབས།
དེ་ལྟར་ཁོ་སུའུ་ཆར་རས་ཐ་ཡི་ཁྱིམ་ནས་འགྲོ་རྒྱུའི་འགོ་བརྩམས་པའི་
སྐབས་དེར། གློ་བུར་དུ་གྷོ་ར་ཡིས་འགྲོ་མཚམས་བཞག་སྟེ་ངག་ནས། ཁྱོད་
ཀྱི་ས་ཆ་འདི་རྒྱ་གར་གྱི་ཉི་མའི་ཁྱིམ་རྒྱུད་ཀྱི་ནང་དུ་གནས་ཡོད་པ་ཞིག་དང༌། ཁྱོད་
-946-

ངའི་རྒྱལ་ཁབ་རང་ལ་བདག་པ་ཞིག་རེད། དེར་བརྟེན་ཁྱོད་ལ་མཚོན་ན། འཆར་
ཡན་དུ་བསྐྱོད་པའི་སྐར་མ་དུ་བ་མཇུག་རིང་ཞིག་གི་ཁུངས་མེད་འཆལ་གཏམ་
གྱིས་གད་འཕྱིས་བརྒྱབས་ཏེ། འཇིག་རྟེན་ཁམས་ཀྱི་སྟོང་ཆ་གཞན་ཞིག་གི་
ཁྲོད་དུ་འགྲོ་འཇུག་རྒྱུ་དེ་མི་སྲིད་པ་ཞིག་རེད། ནམ་ཞིག་རང་ཉིད་ཀྱི་གནས་
བབས་ཡང་དག་པ་དེ་ལ་ཁྱོད་ཀྱིས་ལངས་ཕྱོགས་བརྟན་པོའི་སྒོ་ནས་ལངས་པ་
ཡིན་ན། དེ་རྗེས་ངས་ཁྱོད་ཉིད་རང་དགར་བཏང་སྙོམས་སུ་བློས་གཏོང་ཐུབ་
པ་འདུག མི་རྣམས་ཀྱིས་ཁྱོད་ལ་གནས་བབས་དེའི་ཁྲོད་ནས་ཁྱོད་ཀྱི་ཆོས་ལུགས་
ཀྱིས་ཁྱོད་ཉིད་བློས་གཏོང་རྒྱུའི་ཐོག་ལ་ཡིད་ཆེས་བྱེད་དགོས་པ་ཞིག་བཟོས་ཡོད་
པ་རེད། འོན་ཀྱང་ངས་ཁྱོད་ལ་ཕྱི་གསལ་ནང་གསལ་བྱས་ནས་ངེས་པར་དུ་
བརྗོད་དགོས་པ་ཞིག་ལ། ཁྱོད་ཀྱི་བདེན་པ་དང་ཁྱོད་ཀྱི་ཆོས་ལུགས་དེ་སྐྱེ་བོ་
ཁ་ཤས་ཤིག་གི་བསམ་བློའི་ལྟ་ཚུལ་དང་སྐྱེ་བོ་ཁ་ཤས་ཤིག་གི་ངག་ནས་བརྗོད་
པ་ལ་བརྟེན་ནས་ཡོད་པ་ཙམ་ཞིག་མ་རེད། དེ་ནི་ཁྱོད་ཀྱི་འཁོར་ཚོགས་ན་ཡོད་
པའི་སྐྱེ་བོ་མང་པོ་ཞིག་གི་གྲངས་མེད་པའི་སྲད་བུ་རྣམས་ཀྱིས་མཉམ་གཅིག་ཏུ་
སྦྲེལ་ནས་ཡོད་པར་བརྟེན། ཁྱོད་ཀྱིས་རང་ཉིད་ཀྱི་འདོད་པ་ལྟར་དུ་དེའི་རྩ་བ་
བསྔོགས་ནས་དེ་མེ་ཏོག་གི་བུམ་པ་ཞིག་གི་ནང་དུ་བཙུགས་ནས་སྐྱེ་དངོས་ཀྱི་མེ་
ཏོག་དེ་གསོན་ཤུགས་ལྡན་པ་དང༌། འོད་སྟོང་འཕྲོ་བ་ཞིག ད་དུང་མེ་ཏོག་
དེའི་ལྷན་སྐྱེས་ཀྱི་ཁྱད་ཆོས་ཡོངས་སུ་རྫོགས་པ་དེ་ལོངས་སུ་སྤྱོད་པར་འཇུག་འདོད་
ན། ཁྱོད་ཀྱིས་རང་ཉིད་ཐོག་མར་གང་དུ་སྐྱེས་པའི་གནས་དེར། རང་གི་མི་
རྣམས་ཀྱིས་རང་ཉིད་ལ་བཅད་མཚམས་ཅི་ཞིག་བཟོས་ཡོད་པའི་གནས་དེར་
ཞུགས་རྒྱུའི་སེམས་ཐག་གཅོད་མ་ཐུབ་པ་ཡིན་ན། ཁྱོད་ཀྱིས་དེའི་རྩ་བའི་དུག་
947—

སྐྱོན་དེ་ནམ་ཡང་བསལ་མི་ཐུབ་པ་ཞིག་རེད། ཁྱོད་ཀྱིས་ངག་ནས། ང་མི་དེ་
ཚོ་སུ་ཡང་མིན། མི་དེ་ཚོ་སུ་ཡང་ང་མ་རེད། ཅེས་གཏན་ནས་མ་བརྗོད་རོགས།
གལ་ཏེ་ཁྱོད་ཀྱིས་དེ་ལྟ་བུའི་སྐད་ཆ་བཤད་པ་ཡིན་ན། དེ་རྗེས་ཁྱོད་ཀྱི་ཆོས་ལུགས་
ཀྱི་བདེན་པ་དང་ཁྱོད་ཀྱི་སྟོབས་ཤུགས་ཀྱི་ནུས་པ་ཐམས་ཅད་གྲིབ་ནག་གི་གཟུགས་
རིས་ཤིག་དང་འདྲ་བར་ཡལ་འགྲོ་རྒྱུ་ཡིན་པ་གཏན་འཁེལ་བ་རེད། ངས་ཁྱོད་
ལ་ཁ་ཚོན་བཅད་ནས་བཤད་ཐུབ་པ་ཞིག་ལ། གལ་ཏེ་ཁྱོད་ཀྱི་བསམ་བློའི་འཆར་
སྒོརྣམས་ཀྱིས་ཁྱོད་རང་ཉིད་དཀོན་མཆོག་གིས་གང་དུ་བཏང་བའི་གནས་དེ་ལས་
རྒྱང་རིང་དུ་ཁྲིད་ནས་ཅི་མི་སྙམ་པར་ས་ཕྱོགས་གཞན་ཞིག་ཏུ་ཁྱེར་བ་ཡིན་ན།
དེ་རྗེས་ཁྱོད་ཀྱི་བསམ་བློའི་འཆར་སྒོ་རྣམས་ལ་རྒྱལ་ཁ་གཏན་ནས་འཐོབ་མི་སྲིད་
པ་ཞིག་རེད། ང་སང་ཉིན་ཡང་བསྐྱར་ཡོང་གི་ཡིན། ཞེས་སྨྲས།
དེ་ལྟར་ཁོ་ཁང་མིག་དེ་ནས་འགྲོ་ཁར་སྐད་ཆ་བཤད་པ་དེ་ཚོས། ཁོ་སོང་
ནས་ཡུན་རིང་འགོར་བའི་རྗེས་ལ་ཡང་ཁང་མིག་དེའི་ནང་ནས་གཡོལ་འགུལ་
བྱེད་བཞིན་ཡོད་པ་ལྟ་བུ་ཞིག་ཏུ་གྱུར་བར་བརྟེན། སུའུ་ཆར་རས་ཐ་གཡོ་འགུལ་
མེད་པའི་སྐུ་འདྲ་ཞིག་དང་འདྲ་བར་ཡར་ལངས་ནས་ཁུ་སིམ་མེར་ལུས།། །།།
948-

ལེའུ་རེ་གཅིག་པ།
ཀྱི
༄༅། །བྷི་ནོ་ཡིས་ཨ་ནན་དྷ་མོ་ཡེས་ལ། ཨ་མ་འདིར་ཉོན་དང་།
ངས་ཁྱོད་རང་ལ་དྲང་མོ་བཤད་པ་ཡིན་ན། ངས་དུས་ནམ་ཞིག་གི་བརྒྱུད་རིམ་
ཁྲོད་དུ་སྐུ་འདྲ་ཡི་མདུན་དུ་མགོ་བོ་བསྒུར་ནས་གུས་འདུད་བྱེད་པའི་ཚེ། ངའི་
སེམས་ལ་ངོ་ཚའི་འཚེར་སྣང་ཞིག་སྐྱེ་ཡོང་གིན་འདུག དེ་ལྟ་བུའི་ཚོར་འདུ་དེ་
ལ་སྟངས་འཛིན་བྱེད་རྒྱུ་ལ་ང་དེའི་ཕྱོགས་ནས་ཧ་ཅང་རྒྱང་རིང་དུ་གནས་ཡོད་
པ་ཞིག་རེད། དངོས་འབྲེལ་བྱས་ན། དོན་དངོས་པོའི་ཐོག་ནས་ཀྱང་ངས་སྐུ་
འདྲ་ལ་གསོལ་འདེབས་ཕྱག་མཆོད་བྱེད་པའི་རྒྱབ་རྟེན་ཁུངས་སྐྱེལ་གྱི་རྩོམ་ཡིག་
ཁྱད་པར་བ་སྐོར་ཞིག་ཀྱང་བྲིས་ཡོད་པ་ཞིག་རེད། དེ་ལྟ་ནའང་ངས་ཁྱོད་ལ
སྐད་ཆ་དྲང་མོ་དང་ང་རང་གི་རང་སྐྱོན་ངེས་པར་དུ་ངོས་ལེན་བྱེད་རྒྱུ་ཡིན། དུས་
ནམ་ཞིག་གི་ཚེ། ངས་སྐུ་འདྲ་ཡི་མདུན་དུ་གུས་འདུད་ཕྱག་འབུལ་བྱེད་པའི་
སྐབས་སུ། ངའི་སེམས་ཀྱིས་ངས་ཇི་ལྟར་ཕྱིའི་རྣམ་པ་འོག་ནས་གུས་འདུད་བྱས་
པ་དེ་ལྟར་གྱི་མོས་མཐུན་ངོས་ལེན་བྱེད་ཀྱིན་མི་འདུག ཅེས་སྨྲས།
949-

ཨ་ནན་དྷ་མོ་ཡེས་ཀྱིས་སྐད་ཤུགས་ཆེན་པོ་དང་བཅས། ཁྱོད་རང་གི་
སེམས་པ་དེ་དེ་ལྟ་བུའི་ཉམས་མྱོང་མེད་པ་ཞིག་རེད་ཨང་། ཁྱོད་ཀྱིས་དུས་ནམ་
ཞིག་གི་ཚེ་ཡིན་ནའང་། དངོས་པོ་གང་ཞིག་ལ་ཞིབ་ལྟ་བྱེད་པའི་སྐབས་སུ། དེའི་
ཕྱོགས་ཡོངས་རྫོགས་ལ་གཏན་ནས་བསམ་གཞིག་བྱེད་ཀྱིན་མེད་པ་ཞིག་རེད།
འོན་ཀྱང་དུས་ནམ་ཞིག་གི་ཚེ། དངོས་པོ་གང་ཞིག་ལ་བསམ་གཞིག་བྱེད་པའི་
ཚེ། དེ་ཞིབ་ཅིང་ཕྲ་བའི་སྒོ་ནས་ལྟ་ཞིབ་བྱེད་རྒྱུ་དེ་ཧ་ཅང་གི་གལ་ཆེན་པོ་ཞིག་
མ་རེད་དམ། ཁྱོད་རང་དུས་རྟག་ཏུ་མགུ་དཀའ་ཞིང་ཞེ་ལོག་སྐྱེ་སླ་བོ་ཞིག་ཏུ་
གྱུར་པའི་རྒྱུ་མཚན་ཡང་དེ་རེད། ཅེས་བཤད།
བྷི་ནོ་ཡིས་ཨ་ནན་དྷ་མོ་ཡེས་ཀྱི་སྐད་ཆ་ལ་ངོས་ལེན་བྱས་ཏེ། སྐད་ཆ་
དེ་བདེན་པ་རེད། རྒྱུ་མཚན་གང་གི་ཕྱིར་དུ་དེ་བདེན་པ་རེད་དམ་ཞེ་ན། ང་
ལ་བློ་གྲོས་ཀྱི་འཇུག་པ་ཡངས་ཤིང་རྣོ་བ་ལྟ་བུ་ཞིག་ཡོད་པར་བརྟེན། ངས་རང་
ཉིད་ལ་ཁ་ཞེ་གཉིས་མེད་ཀྱི་ཡིད་ཆེས་དང་དད་པ་ཞིག་མེད་ནའང་། ངས་གཞན་
གྱི་དགག་སྒྲུབ་ཀྱི་རྩོད་པ་རྣམས་ལ་ཕྲ་ཞིང་ཞིབ་པའི་རིགས་པ་དང་རྒྱུ་མཚན་བཀོད་
ནས་ཁུངས་སྐྱེལ་ར་སྤྲོད་བྱས་ཏེ། རང་གི་འདོད་པ་སྒྲུབ་ཐུབ་ཀྱིན་ཡོད་པ་རེད།
དེར་བརྟེན་འདས་པའི་དུས་ཚོད་ཀྱི་བརྒྱུད་རིམ་ཁྲོད་དུ་ཆོས་ལུགས་ཀྱི་རྣམ་གཞག་
ཐོག་ལ་ངས་རྒྱབ་རྩ་བྱས་ཏེ། གཞན་ལ་དགག་སྒྲུབ་ཆེས་མང་པོ་ཞིག་བྱས་པ་
རེད། འོན་ཀྱང་དེ་ནི་ཆོས་ལུགས་ཀྱི་ལྟ་གྲུབ་ལ་གཞི་བཅོལ་ནས་བྱུང་བ་ཞིག་
མིན་པར། དེ་ནི་ཚོགས་སྡེ་བྱེ་བྲག་པ་ཞིག་གི་བསམ་བློའི་ལྟ་གྲུབ་འོག་ནས་བྱུང་
བ་ཞིག་རེད། ཅེས་བཤད།
ཨ་ནན་དྷ་མོ་ཡེས་ཀྱིས། དེ་འདྲ་ཡིན་དུས་ཁྱོད་ཀྱིས་དུས་ནམ་ཞིག་གི་
-950-

ཚེ། ཆོས་ལུགས་ཀྱི་ཐོག་ལ་དགག་སྒྲུབ་ཀྱི་རྩོད་པ་བྱེད་པའི་སྐབས། དེ་དང་
ལྷན་ཅིག་ཏུ་ཁྱོད་ལ་ཆོས་ལུགས་ཀྱི་ཕྱོགས་ལ་རང་སེམས་འགུག་ནུས་ཀྱི་ནུས་
པ་དངོས་གནས་ཤིག་གཏན་ནས་མེད་པ་ཞིག་རེད། དེར་བརྟེན་ཆོས་ལུགས་
དེ་རྒྱུ་ནོར་གྱི་ལོངས་སྤྱོད་དང་ཆེ་མཐོང༌། གཞན་མི་རིགས་ཀྱི་རིགས་བདག་
དངོས་ལྟ་བུ་ཞིག་ཏུ་གྱུར་ནས་དེ་རང་རྒྱུད་ལ་ང་རྒྱལ་སྐྱེ་འཇུག་བྱེད་ལྟ་བུ་ཞིག་
ཏུ་གྱུར་པ་རེད། ཅེས་གསལ་བཤད་བྱས།
བྷི་ནོ་ཡིས། དེ་བདེན་པ་རེད། ཅེས་མོའི་སྐད་ཆ་ལ་མོས་མཐུན་བྱས
ཤིང་དེ་རྗེས། ང་ཚོས་ཆོས་ལུགས་དེ་ཆོསལུགས་སུ་ངོས་འཛིན་མ་བྱས་པར།
ཆོས་ལུགས་ཀྱི་དོན་དུ་ཕན་ཚུན་འཐབ་འཛིང་བྱས་ནས་བསྡད་པ་རེད། ང་ལ་
མཚོན་ནའང་ང་རང་ཉིད་ཀྱིས་རང་ཉིད་ལ་སྟངས་འཛིན་དབང་སྒྱུར་ཆ་ཚང་བ་
ཞིག་བྱེད་མ་ཐུབ་པར། ཉི་མ་དེ་རིང་ལ་ཐུག་གི་བར་དུ་བྱ་བ་དེ་འདྲ་ཤ་སྟག་བྱས་
ནས་ཡོང་བ་རེད། གང་ཡིན་ཟེར་ན། ང་རང་ཉིད་རང་ཉིད་ཀྱི་དད་པ་དང་
ཡིད་ཆེས་ཀྱིས་གང་དུ་ཁྲིད་པ་དེའི་ཕྱོགས་སུ་མ་སོང་བར། དད་པ་དང་ཡིད་
ཆེས་ལ་ཟོག་རྫུ་བྱས་ཏེ་བསྡད་པ་ཡིན་དུས། ང་ལ་དུས་ཡུན་རིང་པོ་ཞིག་གི་ནང་
དུ་རང་ཉིད་ཀྱིས་རང་ཉིད་ལ་ངོ་ཚ་དགོས་པའི་གནས་ཚུལ་བྱུང༌། ཞེས་སྨྲས།
ཨ་ནན་དྷ་མོ་ཡེས་ཀྱིས་སྐད་ཤུགས་ཆེན་པོ་དང་བཅས། ཁྱོད་ཀྱི་སེམས་
ལ་ངས་དེའིསྐོར་གསལ་པོ་ཞིག་ཤེས་ཡོད་པ་མ་རེད་བསམ་གྱིན་འདུག་གམ། ཁྱོད་
ཀྱིས་དུས་རྟག་ཏུ་མི་དཀྱུས་མ་རྣམས་དང་མ་འདྲ་བའི་ཧར་གཏམ་འུད་ཤོད་མང་
པོ་ཤོད་ཀྱིན་འདུག བརྒྱུད་རིམ་དེའི་ཁྲོད་ནས་ཁྱོད་ཀྱི་སེམས་ཀྱི་ནང་ལ་མ་འདང་
བའི་སྟོང་ཆ་ཞིག་ཡོད་པ་དང་སྟོང་ཆ་དེ་ཁ་གསབ་པའི་ཆེད་དུ་ཁྱོད་ཀྱིས་རྩིག་འདམ་
951-

མང་པོ་ཞིག་བེད་སྤྱོད་བཏང་ནས་དེའི་སྟོང་ཆ་བརྒྱང་དགོས་ཡོད་པ་དེ་ལས་སླ་
བོ་བྱས་ནས་རྟོགས་ཐུབ་པ་ཞིག་རེད། གལ་ཏེ་ཁྱོད་རང་གི་ཡིད་ཆེས་དེ་རྒྱས་
སྤྲོས་མེད་པའི་སྟབས་བདེ་པོ་ཞིག་ཡིན་ན། གཞན་ཁྱོད་ལ་ངེས་པར་དུ་དེའི་
ཕྱོགས་ལ་ཆ་རྐྱེན་མང་པོ་ངེས་པར་དུ་འཛོམ་དགོས་པ་ཞིག་མ་རེད། ཅེས་བཤད།
བྷི་ནོ་ཡིས་སྐད་ཆའི་མཇུག་མཐུད་ནས། དེ་འདྲ་ཡིན་དུས་ང་ཁྱོད་ལ་
སྐད་ཆ་འདྲི་རུ་ཡོང་བ་ཡིན། ང་རང་ཉིད་བྱ་བ་གང་རུང་ཞིག་གི་ཁྲོད་དུ་ཞུགས་
པའི་ཚེ། ང་ལ་ཡིད་ཆེས་མེད་ནའང་ངས་ཡིད་ཆེས་ཡོད་པའི་རྣམ་པ་བསྟན་
ན་དེས་ང་ལ་ཕན་ཐོགས་ཡོང་གི་རེད་དམ་མ་རེད། ཅེས་དྲིས།
ཨ་ནན་དྷ་མོ་ཡེས་ཀྱིས་སྐད་ཤུགས་ཆེན་པོ་དང་བཅས། ཁྱོད་ཀྱིས་འཁྱུག་
ཙམ་ཉོན་དང་། དེ་ངེས་པར་དུ་འདྲི་དགོས་པའི་སྐད་ཆ་ལྟ་བུ་ཞིག་རེད་དམ།
ཞེས་སྨྲས།
བྷི་ནོ་ཡིས་གློ་བུར་ཧོལ་རྒྱུག་གི་ངང་ནས། ཨ་མ་སང་ཉིན་ང་བྷ་རཱ་མོ་ཡི་
ཚོགས་པའི་ཁྲོད་དུ་འཛུལ་ཞུགས་བྱེད་རྒྱུ་ཡིན། ཞེས་སྨྲས།
ཨ་ནན་དྷ་མོ་ཡེས་ཀྱིས་སྐད་ཅོར་དང་བཅས་ཐེ་ཚོམ་གྱི་འོག་ནས། བྷི་
ནོ། ཁྱོད་ཀྱིས་སྐད་ཆ་ག་རེ་ཤོད་ཀྱིན་ཡོད་དམ། དེ་འདྲ་གཏན་ནས་བྱེད་
དགོས་མ་རེད། ཅེས་སྨྲས།
བྷི་ནོ་ཡིས་ནང་ཚགས་ཀྱི་སྒོ་ནས། ཨ་མ། ང་ད་ལྟ་སྤྱོད་ལམ་དེ་འདྲ་
ཞིག་ངེས་པར་དུ་དགོས་པའི་འགྲེལ་བཤད་རྒྱག་རྒྱུའི་མཚམས་སུ་སླེབས་འདུག
ཅེས་བཤད།
ཨ་ནན་དྷ་མོ་ཡེས་ཀྱིས། ད་ཆ་ཁྱོད་རང་ཉིད་ལ་ཡོད་པའི་བསམ་བློའི་
-952-

གཏད་སོ་དང་ཆབས་ཅིག་ཁྱོད་ང་རང་ཚོའི་སྤྱི་ཚོགས་ཁྲོད་དུ་འདུག་ཐུབ་པ་མི་
འདུག་གམ། ཞེས་དྲིས།
བྷི་ནོ་ཡིས། གལ་ཏེ་ངས་དེ་འདྲ་བྱས་པ་ཡིན་ན་ང་ཏན་ཏན་ཁ་ཞེ་མི་
མཚུངས་པའི་ནག་ཉེས་ཅན་ཞིག་ཏུ་འགྱུར་ངེས་པ་ཞིག་རེད། ཅེས་བཤད།
ཨ་ནན་དྷ་མོ་ཡེས་ཀྱིས། ཁྱོད་ལ་རང་ཉིད་ཀྱི་ད་ལྟའི་སྤྱི་ཚོགས་ཁྲོད་དུ་
ཁ་ཞེ་མི་མཚུངས་པའི་གཡོ་ཟོལ་མེད་པར་འདུག་རྒྱུའི་བསམ་བློའི་ངར་ཤུགས་
གཏན་ནས་མེད་པ་ཞིག་རེད་དམ། ཁྱོད་ཀྱི་ད་ལྟའི་སྤྱི་ཚོགས་ཁྲོད་ཀྱི་མི་རྣམས
ཀྱིས་ཁྱོད་ལ་སྡིག་སྦྱོང་དང་གནོད་འཚེ་བྱེད་རྒྱུ་ཡིན་པ་ལ་ཐེ་ཚོམ་མེད་པ་ཞིག་
རེད། འོན་ཀྱང་ཁྱོད་ཀྱིས་སྟངས་འཛིན་གནོད་འཚེ་དེ་ལ་བཟོད་བསྲན་བྱེད་
ཐུབ་པ་མི་འདུག་གམ། ཞེས་འདྲི་རྩད་བྱས།
བྷི་ནོ་ཡིས། ཨ་མ། ཞེས་བརྗོད་དེ་སྐད་ཆའི་འཕྲོ་མཐུད་ནས། གལ་
ཏེ་ང་ཧིན་དྷུ་པའི་སྤྱི་ཚོགས་ཀྱི་ལམ་ལུགས་གཞིར་བཟུང་ནས་བསྡད་མ་ཐུབ་པ་
ཡིན་ན། དེ་རྗེས་་་
ཞེས་བརྗོད་པའི་སྐབས་སུ། ཨ་ནན་དྷ་མོ་ཡེས་ཀྱིས་སྐད་ཆའི་འཕྲོ་བཅད་
དེ། གལ་ཏེ་མི་ས་ཡ་སུམ་བརྒྱ་ལྷག་ཅིག་ཧིན་དྷུ་ཡི་སྤྱི་ཚོགས་ཁྲོད་དུ་གནས་
ཐུབ་ཀྱིན་ཡོད་ན། ཁྱོད་ག་རེ་བྱས་ནས་དེ་ཚོ་ནང་བཞིན་བྱས་ཏེ་གནས་མི་ཐུབ་
པ་རེད་དམ། ཞེས་སྨྲས།
བྷི་ནོ་ཡིས་ནང་ཚགས་ཀྱི་ཚུལ་དུ། ཡིན་ནའང་ཨ་མ། གལ་ཏེ་ཧིན་དྷུ་
པའི་སྤྱི་ཚོགས་ཁྲོད་ཀྱི་འཐུས་མི་རྣམས་ཀྱིས་ང་ཧིན་དྷུ་པ་ཞིག་མ་རེད་ཅེས་བཤད་
པ་ཡིན་ན། དེ་རྗེས་ངས་དྲག་རྩུབ་ཀྱི་སྒོནས་ཁོང་ཚོ་ལ་གསལ་བཤད་བྱས་ཏེ། ང་
-953-

རང་ཉིད་ཧིན་དྷུཔ་ཞིག་ཡིན་ཞེས་ཁྱབ་བསྒྲགས་བྱེད་དགོས་རེད་དམ། ཞེས་སྨྲས།
ཨ་ནན་དྷ་མོ་ཡེས་ཀྱིས་ངའི་སྤྱི་ཚོགས་ཀྱི་ཁྲོད་ཀྱི་མི་རྣམས་ཀྱིས་ང་ཡེ་ཤུ་
བ་ཞིག་རེད་ཅེས་སྨྲ་བཞིན་ཡོད་པ་རེད། དེར་བརྟེན་ཁོང་ཚོའི་སྤྱི་ཚོགས་ཀྱི
མཛད་སྒོ་དེ་འདྲའི་སྐབས་སུ་ང་ནམ་ཡང་ཁོང་ཚོ་དང་ལྷན་དུ་བསྡད་ནས་མཉམ་
གཅིག་ཏུ་བཟའ་བཏུང་སོགས་ལ་ལོངས་སུ་སྤྱོད་བཞིན་མེད། ཡིན་ནའང་ངས་
ཁོང་ཚོས་ང་ལ་བཞག་པའི་སྡོམ་ཚིག་དེ་ལ་མོས་མཐུན་ངོས་ལེན་བྱེད་དགོས་པའི་
རྒྱུ་མཚན་གང་ཡང་མཐོང་གི་མེད་པར་མ་ཟད། ང་རང་ཉིད་གང་དུ་གཏོགས་
པའི་གནས་དེ་ལས་བྲོས་བྱོལ་བྱེད་རྒྱུ་འམ། ཡང་ན་གནས་སྟངས་གཞན་པ་
ཞིག་གི་ནང་དུ་ཁ་ཕྱོགས་བསྒྱུར་རྒྱུའི་ཐོག་ལ་འབད་བརྩོན་བྱེད་རྒྱུ་དེ་དག་ངས་
ནོར་འཁྲུལ་ཞིག་ཏུ་ངོས་འཛིན་བྱེད་ཀྱིན་ཡོད། ཅེས་སྨྲས།
ཨ་ནན་དྷ་མོ་ཡེས་ཀྱིས་དེ་ལྟར་སྐད་ཆ་བཤད་ནས་ཡོང་བའི་སྐབས་སུ།
བྷི་ནོ་ཡིས་མོའི་སྐད་ཆ་ལ་ལན་རྒྱག་རྩིས་བྱས་ཀྱང་། ཨ་ནན་དྷ་མོ་ཡེས་ཀྱིས་
སྐབས་མ་བྱིན་པར་མུ་མཐུད་དུ་གོང་གི་སྐད་ཆའི་མཇུག་མཐུད་ནས། བྷི་ནོ།
ངས་ཁྱོད་ལ་དོན་དག་འདིའི་ཐོག་ལ་རྩོད་པ་རྒྱག་འཇུག་གི་མིན། དེ་ནི་དགག་
སྒྲུབ་ཀྱི་རྩོད་པའི་གནད་དོན་ལ་ཐུག་པའི་བྱ་བ་ཞིག་མ་རེད། ཁྱོད་ཀྱིས་སེམས་
ལ་ཁྱོད་ཀྱིས་ང་ལ་བྱ་བ་ག་འདྲ་ཞིག་ཡིན་ནའང་གསང་སྦས་བྱེད་ཐུབ་རྒྱུ་རེད་
བསམ་གྱིན་འདུག་གམ། ངས་ཁྱོད་ཀྱིས་ང་ལ་དགག་སྒྲུབ་ཀྱི་རྩོད་པ་བྱེད་བཞིན་
པའི་གླེང་གཞི་འོག་ནས་ཁྱོད་རང་ཉིད་ཀྱིས་རང་ཉིད་ལ་བཙན་སྐུལ་གྱི་སྒོ་ནས་
བསླུ་བྲིད་མགོ་སྐོར་གཏོང་རྒྱུའི་འབད་བརྩོན་བྱེད་བཞིན་ཡོད་པ་ཤེས་ཀྱིན་འདུག
གང་ལྟར་ཡང་ཁྱོད་ཀྱིས་ཛ་དྲག་གི་སྐད་ཆ་གནད་འགག་ཆེན་པོ་འདི་ལྟ་བུ་ཞིག་
954-

གི་བརྒྱུད་རིམ་འོག་ནས་རང་ཉིད་ཀྱི་མིག་གཉིས་ཀྱི་ནང་དུ་ཐལ་བ་གཏོར་རྒྱུའི་
འབད་བརྩོན་མ་བྱེད། ཅེས་སྨྲས།
བྷི་ནོ་ཡིས། ཡིན་ནའང་ཨ་མ། ཞེས་བརྗོད་པ་དང་ཆབས་ཅིག་ཁོའི་
ངོ་གདོང་མོའི་ཕྱོགས་སུ་ཁ་བསྒྱུར་ཏེ། ངག་ནས་ངས། སྔ་ས་ནས་ཁོང་ཚོ་ལ་
ཡི་གེ་བཏང་སྟེ་སྐད་ཆ་བཤད་ནས་གཟའ་ཉི་མ་ཉིན་ང་ཁོང་ཚོའི་ཁྲོད་དུ་ཞུགས་
རྒྱུའི་ཁས་ལེན་དམ་བཅའ་བྱས་ཚར་ཡོད། ཅེས་བཤད།
ཨ་ནན་དྷ་མོ་ཡེས་ཀྱིས་མི་འདོད་པའི་རྣམ་འགྱུར་དང་བཅས་སྨིན་མ་བསྡུས་
ཏེ། དེ་གཏན་ནས་འགྲིག་གི་མ་རེད། གལ་ཏེ་ཁྱོད་ཀྱིས་གནས་སྟངས་འདིའི
སྐོར་ཕེ་རེ་ཤུ་བྷ་བྷུ་ལ་འགྲེལ་བཤད་བརྒྱབས་ཡོད་པ་ཡིན་ན། ཁོས་ཁྱོད་ལ་སྟངས་
འཛིན་གནོན་ཤུགས་སྤྲད་དེ་ཚུལ་མིན་གྱི་བྱ་བ་འདི་ལ་ཞུགས་ནམ་ཡང་འཇུག་
གི་མ་རེད། ཅེས་སྨྲས།
བྷི་ནོ་ཡིས། ང་བྷ་རཱ་མོ་ཡི་ཚོགས་པའི་ཁྲོད་དུ་ཞུགས་རྒྱུ་ལ་ཁོས་སྤྲོ་
སེམས་ཀྱི་རྣམ་པ་གཏན་ནས་སྟོན་གྱིན་མི་འདུག་པར་མ་ཟད། ཁོས་རྟེན་
འབྲེལ་མཛད་སྒོ་དེའི་ཆ་ཤས་གང་ཡང་ལེན་རྒྱུ་མིན་ཞེས་ཕེ་རེ་ཤུ་བྷ་བྷུ་ཡིས་
བརྗོད་སོང༌། ཞེས་སྨྲས།
ཨ་ནན་དྷ་མོ་ཡེས་ཀྱིས་དབུགས་ཀྱི་རྒྱུ་བ་ཅུང་ཟད་གློད་ནས། དེས་ན་
ཁྱོད་ཀྱིས་གནད་དོན་དེའི་ཐོག་ལ་སེམས་ཁྲལ་མང་པོ་བྱེད་མི་དགོས་པ་ཞིག་རེད།
ཅེས་སྨྲས།
བྷི་ནོ་ཡིས་སྐད་ཅོར་དང་བཅས། མ་རེད། ཨ་མ། ངས་སྐད་ཆ་
བཤད་ཚར་བ་ཡིན་དུས་ད་ཆར་དེ་ལ་ཕྱིར་འཐེན་རྒྱག་རྒྱུ་ནམ་ཡང་ཡོང་གི་
955-

མ་རེད། ཅེས་བཤད།
ཨ་ནན་དྷ་མོ་ཡེས་ཀྱིས། ཁྱོད་ཀྱིས་དེའི་སྐོར་གྷོ་ར་ལ་བཤད་ཡོད་དམ།
ཞེས་དྲིས།
བྷི་ནོ་ཡིས། ངས་གནད་དོན་དེ་ཐག་བཅད་པའི་རྗེས་ནས་བཟུང་ངས་
གྷོ་ར་ནམ་ཡང་མཐོང་མ་བྱུང༌། ཞེས་སྨྲས།
ཨ་ནན་དྷ་མོ་ཡེས་ཀྱིས། ག་རེ་བྱས་ནས་ཁྱོད་ཀྱིས་དེའི་སྐོར་ཁོ་ལ་མ་
བཤད་པ་ཡིན་ནམ། གྷོ་ར་ད་ལྟ་ཁྱིམ་ལ་མི་འདུག་གམ། ཞེས་འདྲི་རྩད་བྱས།
བྷི་ནི་ཡིས། མི་འདུག ཁོ་སུའུ་ཆར་རས་ཐ་ཡི་ཁང་པ་རུ་ཕྱིན་སོང་
ཞེས་ང་ལ་གཡོག་པོ་ཡིས་བཤད་སོང༌། ཞེས་སྨྲས།
ཨ་ནན་དྷ་མོ་ཡེས་ཐེ་ཚོམ་དང་ཡ་མཚན་པའི་གནས་སུ་གྱུར་ཏེ་སྐད་ཤུགས་
ཆེན་པོ་དང་བཅས། ག་རེ་ཡིན་ན། ཁ་རྩང་ཡང་ཁོ་དེར་ཕྱིན་སོང་། ཞེས་སྨྲས།
བྷི་ནོ་ཡིས། ཁོ་དེ་རིང་ཡང་བསྐྱར་དེར་ཕྱིན་འདུག ཅེས་སྨྲས།
ཁོས་དེ་ལྟར་སྐད་ཆ་བཤད་བཞིན་པའི་སྐབས་སུ། འགྱོགས་བྱམས་འཁུར་
མཁན་རྣམས་ཀྱི་ངག་གི་སྒྲ་གདངས་དེ་གཤམ་འོག་གི་ར་སྐོར་འགྲམ་ནས་གྲགས
ནས་ཡོང་ཞིང༌། བྷི་ནོ་ཡི་སེམས་ལ་དེ་ནི་ཨ་ནན་དྷ་མོ་ཡེས་དང་འབྲེལ་བ་ཡོད་པའི་
བུད་མེད་ཁ་ཤས་དེར་འབྱོར་བ་ཡིན་རྒྱུ་རེད་སྙམ་ནས་ཁང་མིག་དེ་ལས་ཕྱིར་ཐོན།
གང་ལྟར་ཡང་དེ་ནི་ལོ་ལི་ཏཱ་ཡིན་པ་དང་། ད་ལྟ་མོ་ཨ་ནན་དྷ་མོ་ཡེས་
ལ་ཐུག་ནས་མོ་ལ་གུས་འདུད་བྱེད་བཞིན་པའི་སྐབས་རེད། མོས་ཨ་ནན་དྷ
མོ་ཡེས་ལ་ཐུག་འཕྲད་བྱས་པ་དེ་ནི་རེ་དོགས་མ་ཆོད་པའི་བྱ་བ་འབའ་ཞིག་ཡིན་
ཞིང་། སྐབས་དེར་ཨ་ནན་དྷ་མོ་ཡེས་ཐེ་ཚོམ་དང་སོམ་ཉིའི་དྲ་རྒྱ་རུ་ཚུད་ནས།
-956-

ལོ་ལི་ཏཱ་ཡི་ངོ་གདོང་ལ་བལྟས་ཏེ་ཡོད་པ་ལ་ཚོད་དཔག་བྱས་པ་ཡིན་ན། མོ་
དེར་ཡོང་དོན་དེ་བྷི་ནོ་དང་མོ་གཉིས་ཀྱི་བར་གྱི་མཛའ་བརྩེའི་འབྲེལ་ལམ་འོག་
ནས་བྷི་ནོ་བྷ་རཱ་མོ་ཡི་ཚོགས་པ་ལ་ཞུགས་རྒྱུའི་དཀའ་རྙོག་གི་ནང་དུ་ཚུད་པའི་དོན་
རྐྱེན་ཁོ་ནའི་ཆེད་དུ་ཡོང་བ་ཡིན་པ་དེ་མོས་ཤེས་ཀྱིན་ཡོད་པ་ལྟ་བུ་ཞིག་རེད།
གནས་ཚུལ་དེའི་བརྒྱུད་རིམ་ངོ་སྤྲོད་བྱེད་རྒྱུའི་ཆེད་དུ། ཨ་ནན་དྷ་མོ་ཡེས་
ཀྱིས་སྤྱང་གྲུང་འཛོམས་པའི་སྒོནས་སྐད་ཚའི་འགོ་བཙུགས་ཏེ། སྐྱེད་མ་ཆུང་ཆུང་།
ང་ཁྱོད་རང་དང་ཐུག་འཕྲད་བྱུང་བ་ལ་དགའ་སྤྲོ་དཔག་མེད་བྱུང༌། བྷི་ནོ་འཁྱུག་
ཙམ་ཞིག་སོང་བའི་སྔོན་ལ་འདིར་ཡོད། ཁོས་སང་ཉིན་ཁོ་ཁྱོད་རང་ཚོའི་ཚོགས་
པའི་ཁྲོད་དུ་ཞུགས་རྒྱུ་ཡིན་པའི་སྐོར་དེ་ང་ལ་བཤད་སོང༌། ཞེས་སྨྲས།
ལོ་ལི་ཏཱ་ཡིས་མི་འདོད་པའི་རྣམ་འགྱུར་དང་བཅས། ཁོ་ག་རེ་བྱས་ནས་
དེར་ཞུགས་དགོས་རེད་དམ། ཁོས་དེ་འདྲ་བྱེད་རྒྱུ་དེ་ལ་དམིགས་བསལ་གྱི་
རྒྱུ་མཚན་དང་དགོས་པ་དེ་འདྲ་ཞིག་ཡོད་པ་རེད་དམ། ཞེས་དྲིས།
ཨ་ནན་དྷ་མོ་ཡེས་ཡ་མཚན་ཏེ་སྐད་ཤུགས་ཆེནཔོ་དང་བཅས། དེས་
ན་དགོས་པ་རྒྱུ་མཚན་གང་ཡང་མེད་པ་འདྲ། ཞེས་སྨྲས།
ལོ་ལི་ཏཱ་ཡིས། ངས་དེ་ལ་དགོས་པ་རྒྱུ་མཚན་གང་ཡང་ཡོད་རྒྱུ་མ་རེད་
བསམ་གྱིན་འདུག ཅེས་ལན་བརྒྱབས།
ལོའི་ཏཱ་ཡི་སྐད་ཆ་དེའི་གོ་དོན་ཅི་ཞིག་ཡིན་པ་ཨ་ནན་དྷ་མོ་ཡེས་ཀྱིས་རྟོགས་
མ་ཐུབ་པར་བརྟེན། འདྲི་རྩད་ཀྱི་ཚུལ་གྱི་མིག་གི་རྒྱུ་ཕྱོགས་ཐད་ཀར་མོའི་ཕྱོགས་
ལ་བསྐོར་ནས་ཁུ་སིམ་མེར་བསྡད།
ལོ་ལི་ཏཱ་ཡིས་གོང་གི་སྐད་ཆའི་འཕྲོ་མཐུད་དེ། གློ་བུར་དུ་ཁོ་བྷ་རཱ་མོ་ཡི་
-957-

ཚོགས་པ་ཁྲོད་དུ་ཞུགས་རྒྱུའི་ཀུན་སྤྱོད་འདི་ཁོ་ལ་མཚོན་ན་ཏན་ཏན་དམའ་
འབེབས་དང་གཞན་གྱིས་མཐོང་ཆུང་བྱེད་པའི་རྒྱུར་འགྲོ་ངེས་པ་ཞིག་རེད། བྱ་
བ་གང་ཞིག་གི་ཆེད་དུ་ཁོས་གཞན་གྱི་དམའ་འབེབས་དང་མཐོང་ཆུང་ལ་ངོས་
ལེན་བྱས་ཏེ་མགོ་བསྒུར་དགོས་རེད་དམ། ཞེས་སྨྲས།
ཨ་ནན་དྷ་མོ་ཡེས་ཀྱིས་རང་ཉིད་ཀྱིས་རང་ཉིད་ལ་ཁེར་ལབ་ཀྱི་ཚུལ་དུ། བྱ་
བ་ག་རེའི་ཆེད་དུ་ཁོ་ཚོགས་པ་དེ་ལ་འཛུལ་ཞུགས་བྱེད་ཀྱིན་ཡོད་པ་རེད་དམ། དེས་
ན་ལོ་ལི་ཏཱ་ཡིས་གནད་དོན་དེ་རྟོགས་མེད་པ་འདྲ། གཉེན་སྒྲིག་གི་འདུན་ཐབས
འདིའི་བརྒྱུད་རིམ་ཁྲོད་དུ་ལོའི་ཏཱ་ལ་དགའ་ཚོར་སྐྱེ་དགོས་པའི་བྱ་གཞག་གང་ཡང་
བྱུང་མེད་པ་འདྲ། ཞེས་ཁེར་ལབ་བརྒྱབས། དེ་རྗེས་སྐད་ཤུགས་མཐོ་རུ་བཏེགས་
ནས། སང་ཉིན་གྱི་ཉི་མ་དེ་འཛུལ་ཞུགས་ཀྱི་དུས་ཚོད་དུ་གཏན་འཁེལ་ཡོད་པ་དང༌།
དེ་བཞིན་དུ་ཁོས་ཁོང་ཚོ་ལ་སྐད་ཆ་བཤད་དེ་ཐག་གཅོད་ཁས་ལེན་བྱས་ཟིན་པར་
བརྟེན། དེ་ལ་ཕྱིར་འཐེན་རྒྱག་རྒྱུ་གཏན་ནས་ཡོང་གི་མ་རེད་ཅེས་བཤད་སོང་།
དེ་ནི་བྷི་ནོ་ཁོ་རང་ཉིད་ཀྱི་སྐད་ཆ་རེད། ཅེས་སྨྲས།
བཀྲག་མདངས་ལྡན་པའི་མིག་གཉིས་ཀྱི་འོད་སྣང་འཕྲོ་བཞིན་དུ་ལོ་ལི་ཏཱ་
ཨ་ནན་དྷ་མོ་ཡེས་ཀྱི་ཕྱོགས་སུ་ཁ་འཁོར་ཏེ་ངག་ནས། འདི་ལྟ་བུའི་གནད་དོན་
གྱི་ཐོག་ལ་སྐད་ཆ་བཤད་ཚར་བ་རྒྱུ་མཚན་དུ་བྱས་ནས་དེ་རྒྱུན་འཁྱོང་བྱས་པ་
ཡིན་ན། དེ་ལ་ཕན་ཐོགས་གང་ཡང་འབྱུང་གི་མ་རེད། གལ་ཏེ་མི་ཞིག་གི་
བསམ་བློའི་བརྒྱུད་རིམ་ཁྲོད་དུ་འགྱུར་བ་གཏོང་དགོས་པའི་གལ་ཚེའི་གནད་དོན
འདྲ་བྱུང་ན། མི་དེས་རང་ཉིད་ཀྱི་སེམས་ལ་འགྱུར་བ་ངེས་པར་དུ་གཏོང་དགོས་
པ་ཞིག་རེད། ཅེས་བཤད།
-958-

ཨ་ནན་དྷ་མོ་ཡེས་ཀྱིས། ངའི་སྙིང་ཉེ། ཁྱོད་ལ་མཚོན་ན་ངའི་མདུན་
དུ་ངོ་ཚའི་འཚེར་སྣང་དེ་འདྲ་གཏན་ནས་བྱེད་མི་དགོས་པ་ཞིག་རེད། དེར་བརྟེན་
ངས་ཀྱང་ཁྱོད་ལ་ཕྱི་གསལ་ནང་གསལ་བྱས་ནས་སྐད་ཆ་བཤད་རྒྱུ་ཡིན། ངས་
བྷི་ནོ་ལ་དུས་ཡུན་རིང་པོ་ཞིག་གི་སྔོན་ནས་ད་ལྟ་ལ་ཐུག་གི་བར་དུ་རྒྱུས་ལོན་བྱས་
ནས་བསྡད་པ་ཡིན། ཁོའི་ཆོས་ལུགས་ཀྱི་ཡིད་ཆེས་དང་དད་པ་དེ་ཚོ་ཅི་ཞིག
ཡིན་ནའང་ཡིན། དེ་ལ་གནད་འགག་གང་ཡང་མི་འདུག ངས་བལྟས་ན་
ཁོས་རང་ཉིད་ཀྱི་སྤྱི་ཚོགས་བཞག་ནས་འགྲོ་དགོས་པའི་རྒྱུ་མཚན་གང་ཡང་མཐོང་
གི་མི་འདུག དོན་དངོས་པོའི་ཆ་ནས་བལྟས་ནའང་། ཁོས་བྱ་བ་དེ་འདྲ་གཏན་
ནས་མ་བྱས་ན་ཡག་གི་རེད། ཁོས་ཕལ་ཆེར་རང་ཉིད་དེར་ཞུགས་རྒྱུ་ལ་འདོད་
མོས་ཡོད་ཅེས་བརྗོད་སྲིད་པ་ཞིག་རེད། འོན་ཀྱང་ཁོས་གནད་དོན་དེ་རྟོགས་
མ་ཐུབ་པ་ཡིན་མིན་གྱི་ཐོག་ལ་ངས་ཡིད་ཆེས་བྱེད་མི་ཐུབ་པ་ཞིག་རེད། ཡིན་
ནའང་ངའི་སྙིང་ཉེ། ཁྱོད་དང་ཁོའི་བསམ་ཚུལ་རྣམས་ཅི་ཞིག་ཡིན་མིན་གྱི་ཐོག་
ལ་ཁོ་མ་རིག་པས་བསྒྲིབས་ནས་ཡོད་པའི་རྨོངས་པ་ཞིག་མ་རེད། ཁོའི་སེམས་
ལ་ཏན་ཏན་ཁོ་གནས་སྟངས་དེ་འདྲ་ཞིག་གི་འོག་ཏུ་སོང་ནས་རང་ཉིད་ཀྱི་སྤྱི་ཚོགས་
བློས་མ་བཏང་ན། ཁོ་དང་ཁྱོད་གཉིས་མཉམ་དུ་འཛོམ་མི་ཐུབ་པའི་བསམ་གཞིག་
བྱེད་ཀྱིན་ཡོད་པ་རེད། སྐྱེད་མ་ཆུང་ཆུང་། ཁྱོད་ཀྱིས་ངོ་ཚ་དང་འཚེར་སྣང་
མ་བྱེད། ཁྱོད་ཀྱིས་ཀྱང་ཁ་གསངས་ནས་ངའི་སྐད་ཆ་དེ་བདེན་པ་རེད་དམ་
མ་རེད་ཐད་ཀར་བརྗོད་རོགས། ཞེས་སྨྲས།
ལོ་ལི་ཏཱ་ཡིས་མིག་གཉིས་ཀ་ཨ་ནན་དྷ་མོ་ཡེས་ཀྱི་གདོང་གི་ཕྱོགས་སུ་གྱེན་
དུ་བཏེགས་ནས། ཨ་མ། ཁྱོད་ཀྱི་མདུན་དུ་ངས་ཁ་གསལ་གཏིང་གསལ་མེད་
-959—

པའི་མིའི་རང་གཤིས་ཀྱི་ཟུར་ཙམ་ཡང་སྟོན་འདོད་མེད། ངས་ཁྱོད་ལ་ཁ་ཚོན་བཅད་
ནས་བཤད་རྒྱུ་ཞིག་ལ། ང་རང་ཉིད་ཀྱིས་དུས་རྟག་ཏུ་བསམ་བློའི་ལྟ་ཚུལ་འདི་འདྲ་
ཞིག་ལ་ངོས་ལེན་དང༌། གདེང་འཇོག་བྱེད་ཀྱིན་ཡོད། དེ་ནི་ངས་དུས་ཡུན་རིང་
པོ་ཞིག་གི་བརྒྱུད་རིམ་ཁྲོད་དུ་བསམ་གཞིག་ནན་ཆེར་བྱས་ཤིང༌། དེ་ལ་བརྟེན་ནས་
མཐའ་མཇུག་ཏུ་ང་ལ་ཐོབ་པའི་མཇུག་སྡོམ་ནི། དེ་ནི་སྐྱེ་བོ་ཞིག་ལ་མཚོན་ན་རང་
ཉིད་ཀྱི་ཆོས་ལུགས་དང་རང་ཉིད་ཀྱི་དད་པ་ཡིད་ཆེས། གཞན་རང་ཉིད་ཀྱི་སྤྱི་ཚོགས།
དེ་མིན་རང་བཞིན་གྱི་གནས་ཚུལ་ག་རེ་བྱུང་ནའང་འདྲ། སྐྱེ་བོ་གཞན་ཞིག་དང་
ལྷན་དུ་མཉམ་འབྲེལ་བྱེད་རྒྱུའི་ཆེད་དུ་རང་ཉིད་ཀྱི་སྒེར་དོན་རྣམས་ལ་འབྲེལ་ཐག་
བཅད་ནས་སྡོད་རྒྱུ་དེ་གཏན་ནས་ཡག་པོ་མ་ཡིན་པའི་ངོས་ལེན་བྱེད་ཀྱིན་ཡོད། གལ་
ཏེ་དེ་འདྲ་ཞིག་ངེས་པར་དུ་བྱེད་དགོས་པའི་དབང་དུ་བཏང་ན། དེ་རྗེས་ཧིན་དྷུ་
པ་དང་ཡེ་ཤུབ་གཉིས་ཀྱི་བར་ན་མཛའ་གྲོགས་ཀྱི་འབྲེལ་ལམ་ཞེས་པ་དེ་ནམ་ཡང་
གནས་མི་ཐུབ་པ་ཞིག་ཡིན་པར་མ་ཟད། ང་ཚོས་རང་རང་སོ་སོའི་གྲུབ་མཐའ་
བྱེ་བྲག་པ་རྣམས་ཀྱི་ཆེད་དུ་ཕན་ཚུན་རྩིག་གྱང་མཐོན་པོ་བསླངས་ནས་གཅིག་གིས་
གཅིག་གི་བར་ལ་ར་སྐོར་བརྒྱབས་ནས་རང་རང་སོ་སོའི་ཁྱབ་ཁོངས་ན་ངེས་པར་
དུ་གནས་དགོས་པ་ཞིག་འབྱུང་གི་རེད། ཅེས་བཤད།
ཨ་ནན་དྷ་མོ་ཡེས་ཀྱི་ངོ་གདོང་ན་དགའ་སྤྲོའི་འཛུམ་ཟེར་ཞིག་འཁྱུགས་པ་
དང་ཆབས་ཅིག་ངག་ནས། ཨ། ཁྱོད་ཀྱིས་སྐད་ཆ་དེ་ལྟ་བུ་ཞིག་བཤད་པ་ངས་
གོ་དུས་ང་ཧ་ཅང་གི་དགའ་པོ་བྱུང་། ངས་ནམ་རྒྱུན་དུ་སྐད་ཆ་དེ་རང་ཤོད་སྡོད་
ཀྱིན་ཡོད། ནམ་ཞིག་མི་རྣམས་ཀྱིས་ཕན་ཚུན་གྱི་མཛངས་སྤྱོད་དང་ཡོན་ཏན། ལྷན་
སྐྱེས་དང་རང་གཤིས། དེ་བཞིན་དུ་མཛེས་སྡུག་གི་འཇོ་སྒེག་སོགས་ཀྱི་ཁྱད་པར་
-960-

དགར་བའི་ཚེ། ཁོང་ཚོའི་གཅིག་གྱུར་གྱི་མཐུན་ལམ་བར་གྱི་བརྒྱུད་རིམ་ཁྲོད་དུ་
འགལ་རྐྱེན་དང་བར་ཆད་གང་ཡང་མེད་པ་ཞིག་རེད། དེ་འདྲ་ཡིན་དུས། ནམ་
ཞིག་གི་ཚེ་གནས་ཚུལ་དེ་ཡིད་ཆེས་དང་དད་པ་འམ། ཡང་ན་བསམ་བློའི་ལྟ་གྲུབ་
སོགས་ཀྱི་སྐད་ཆ་ཞིག་ཏུ་གུར་པ་དེའི་ཚེ། དེའི་ཕྱོགས་ལ་མི་མཐུན་པའི་འགལ་རྐྱེན་
ཞིག་འབྱུང་དགོས་རེད་དམ། སྐྱེད་མ་ཆུང་ཆུང་། ཁྱོད་ཀྱིས་ང་ལ་མི་ཚེ་གསར་
པ་ཞིག་གི་ཚེ་སྲོག་གསོན་པོ་ཞིག་སྤྲད་སོང་། ང་ལ་བྷི་ནོ་ཡི་སྐོར་ལ་དངངས་སྐྲག་
དང་སེམས་ཁྲལ་ཧ་ཅང་ཆེན་པོ་བྱུང་། ངས་ཁོས་རང་ཉིད་ཀྱི་ཚེ་སྲོག་ཧྲིལ་པོ་དེ་
ཁྱོད་ཀྱི་ཕྱོགས་ལ་རྩིས་སྤྲོད་བྱས་ཡོད་པ་ཤེས་ཀྱིན་ཡོད། དེར་བརྟེན་གལ་ཏེ་ཁྱོད་
རང་གཉིས་ཀ་སུ་ཞིག་གི་ངོས་ནས་ཕན་ཚུན་སེམས་ལ་ཕོག་ཐུག་འགྲོ་བའི་བྱ་བ་བྱས་
པ་ཡིན་ནའང༌། ཁོས་དེ་ལ་བཟོད་སྒོམ་དང་གདོང་ལེན་བྱེད་ཐུབ་པའང་ངས་ཤེས་
ཀྱིན་ཡོད། དེ་འདྲ་ཡིན་དུས། ཁོའི་མི་ཚེའི་བགྲོད་ལམ་ཁྲོད་དུ་གེགས་དང་བར་
ཆད་ཀྱི་གནོད་འཚེ་བྱུང་བ་ཡིན་ན་དེས་ང་ལ་བཟོད་པར་དཀའ་བའི་སེམས་ཀྱི་ཟུག་
རྔུ་ཅི་འདྲ་ཞིག་འབྱིན་རྒྱུ་ཡིན་མིན་དེ། དཀོན་མཆོག་གིས་མཁྱེན་གྱིན་ཡོད་པ་རེད།
འོན་ཀྱང་དེ་ལྟ་ནའང་ཁོ་ཅི་འདྲའི་མི་བསོད་ནམས་ཆེ་ཞིང་རླུང་རྟ་ཡར་འགྲོ་ཅན་ཞིག
རེད་ཨང་། ཅི་བྱ་གཏོལ་མེད་ཀྱི་བྱ་བ་དེ་འདྲ་ཞིག་གི་ཁྲོད་ནས་དཀའ་ངལ་གང་
ཡང་མེད་པར། སྟབས་བདེ་ཞིང་ལས་སླབོའི་སྒོནས་ཁོ་ཐར་ཐུབ་པ་དེ་ཁོ་ལ་མཚོན་
ན་དོན་དག་ཆུང་ཆུང་ཞིག་རེད་དམ། ད་དུང་ངས་ཁྱོད་ལ་དྲི་བ་གཅིག་འདྲི་ཆོག་
པ་གྱིས། ཁྱོད་གཉིས་ཀྱི་བར་གྱི་དོན་དག་འདི་དང་འབྲེལ་བའི་ཁྱོད་རང་ཉིད་ཀྱི་
ལྟ་ཚུལ་རྣམས་ཕེ་རེ་ཤུ་བྷ་བྷུ་ལ་གྲོས་བསྡུར་བྱས་ཡོད་དམ། ཞེས་དྲིས།
ལོ་ལི་ཏྭ་ཁ་སྐྱེངས་ཤིང་ངོ་ཚ་བ་དང་བཅས། མེད། དེའི་སྐོར་ཁོ་ལ་
961-

གྲོས་བསྡུར་བྱས་མེད། འོན་ཀྱང་ངས་ཁ་ཚོན་བཅད་ནས་བརྗོད་ཐུབ་པ་ཞིག
ལ། ཁོས་གནས་སྟངས་གང་གི་ཐོག་ལ་ཡང་དཀའ་ངལ་མི་འབྱུང་བའི་བསམ་
གཞིག་ཏན་ཏན་བྱེད་ཐུབ་རྒྱུ་རེད། ཅེས་སྨྲས།
ཨ་ནན་དྷ་མོ་ཡེས་ཀྱིས་བསམ་གཞིག་དང་འབྲེལ་བའི་སྒོ་ནས། གལ་ཏེ་
ཁོས་གནས་སྟངས་དེ་ལ་བསམ་གཞིག་དང་དེའི་དོན་རྟོགས་མ་ཐུབ་པ་ཡིན་ན། དེ་
རྗེས་ཁྱོད་ལ་གནས་གང་ཞིག་ནས་བསམ་བློའི་སྟོབས་ཤུགས་འདི་ལྟ་བུ་ཞིག་དང་གནས་
ལུགས་འབྱེད་པའི་རྣམ་དཔྱོད་ཀྱི་རྩལ་བླ་ན་མེད་པ་འདི་འདྲ་ཞིག་རག་གི་རེད་དམ།
ངས་བྷི་ནོ་ལ་སྐད་གཏོང་གི་ཡིན། གང་ཡིན་ཟེར་ན་ཁྱོད་རང་གཉིས་ཀྱིས་ཕན་ཚུན་
གདོང་དང་གདོང་གཏུགས་ནས་སྐད་ཆ་བཤད་པ་ཡིན་ན། མཐར་མཇུག་བསྡུས་
པའི་སྡོམ་ཚིག་གི་ཐོག་ལ་ཏན་ཏན་སླེབ་ངེས་པ་ཞིག་རེད། སྐབས་དེར་ང་ལ་ཡང་
ཁྱོད་གཉིས་ལ་སྐད་ཆ་ཞིག་བཤད་རྒྱུ་ཡོད། ངས་བྷིནོ་ཆུང་བྱིས་པའི་དུས་ནས་བཟུང་
ངོ་ཤེས་ཀྱིན་ཡོད། དེར་བརྟེན་ངས་ཁྱོད་ལ་གདེང་ཚོད་ལྡན་པའི་སྒོ་ནས་ང་རང་
ཉིད་ཀྱི་གདེང་འཇོག་དང་ལྷན་ཅིག་ཏུ་བརྗོད་རྒྱུ་ཞིག་ལ། ཁྱོད་ཀྱིས་ཁོའི་ཆེད་དུ་
ངལ་དུབ་ཀྱི་ཚོར་བ་ཅུང་ཟད་ཅིག་མྱངས་པ་ཡིན་ནའང་། གཞོན་ནུ་འདི་ནི་དཀའ
ཁག་གང་ཞིག་གི་ཐོག་ལ་ཡང་དགེ་མཚན་ལྡན་པའི་མི་ཞིག་ཡིན། ངའི་སེམས་
ལ་ཐེངས་གཅིག་ཙམ་མ་ཡིན་པར་བུ་མོ་སུ་ཞིག་གིས་བྷི་ནོ་འགུག་པ་དང་འཐོབཔར་
བྱེད་ཐུབ་པ་ཡིན་ན། བུ་མོ་དེ་ནི་བསོད་ནམས་ཆེན་པོ་ཅན་ཞིག་རེད་སྙམ་པའི་བསམ་
བློ་ཡང་ཡང་འཁོར་མྱོང་། བྷི་ནོ་ཡི་གཉེན་སྒྲིག་གི་ཕྱོགས་ལ་ཐེངས་གཅིག་གཉིས་
ཤིག་ལ་སློང་ཆང་འདེགས་མཁན་བྱུང་ནའང་། ངའི་སེམས་ལ་འདོད་པ་ཚིམ་པ་
ཞིག་གཏན་ནས་མ་བྱུང་། དེ་རིང་ངས་ཁོའི་བཀྲ་ཤིས་པའི་བྱ་བ་དགེ་མཚན་ཅན
-962-

དེ་ཡང་སྤྱིར་བཏང་ཙམ་ཞིག་མིན་པར་རྟོགས་ཐུབ་པ་འདུག ཅེས་བརྗོད་པ་དང་
ཆབས་ཅིག་ཨ་ནན་དྷ་མོ་ཡེས་ཀྱིས་ལོ་ལི་ཏཱ་ཡི་མཁུར་མགོ་ལ་འོ་ཞིག་བསྐྱལ་བ་དང་
བསྟུན་ནས་བྷི་ནོ་ལ་འབོད་དུ་ཕྱིན
དེ་རྗེས་མོས་སྤྱང་གྲུང་འཛོམས་པའི་སྒོ་ནས་ལོ་ལི་ཏཱ་ལ་བཟའ་བཏུང་གི་
རིགས་ཁ་ཤས་གྲ་སྒྲིག་བྱེད་རྒྱུའི་ཐད་ལ་ཁ་གཡར་ནས་ཁང་མིག་གཞན་པ་ཞིག་
གི་ནང་དུ་ཕྱིན་པའི་སྐབས་དེར། ཞལ་ཏོག་སྒྲུབ་མཁན་གྱི་བུ་མོ་གཞོན་ནུ་མ་
དེ་ཡང་བྱ་བ་གཞན་ཞིག་གི་ཐོག་ལ་ཁ་གཡར་ནས་ཕྱི་ལ་ཐོན།
དེ་རིང་ལོའི་ཏུདང་བྷིནགཉིས་ཀ་སུ་ཞིག་གི་ཕྱོགས་ལ་ཡང་ངོ་ཚ་དང་འཚེར་
སྣང་བྱེད་རྒྱུའི་དུས་ཚོད་ཀྱི་སྐབས་མེད་པ་ཞིག་རེད། གང་ཡིན་ཟེར་ན་ཁོང་གཉིས་
ཀ་སོ་སོའི་མི་ཚེའི་མདུན་ལམ་གྱི་གནད་དོན་གལ་ཆེན་པོ་དེ་གཏན་འབེབས་བྱེད་རྒྱུའི་
ཕྱོགས་ལ་ཛ་དྲག་གི་དཀའ་ངལ་ཞིག་གིས་དེད་ནས་ཡོད་པའི་མཚམས་སུ་སླེབས་
ཡོད་པ་དང་། དེར་མ་ཟད་ཁོང་གཉིས་ཀྱིས་ཁོ་རང་གཉིས་ཀྱི་བར་གྱི་ཕན་ཚུན་
གྱི་འབྲེལ་ལམ་དེ་ཞིབ་ཕྲ་ཤེས་ཀྱི་ཡོད་པར་བརྟེན་། དུས་ཚོད་དེ་ལྟ་བུ་དོན་མེད་ཀྱི་
བབ་ཅོལ་བཤད་དེ་སྡོད་རྒྱུའི་མཚམས་ཤིག་མིན་པ་གསལ་པོར་ངོས་ཟིན་གྱི་ཡོད་
པ་ཞིག་རེད། གློ་བུར་བའི་སེམས་ཚོར་གྱི་འདུ་ཤེས་དྲག་པོའི་སྨུག་སྤྲིན་འོག་གི་ན་
བུན་ཁྲོད་ནས། ཁོ་གཉིས་ཀྱི་བར་ལ་ཁ་མདོག་ལྡན་པའི་སྒྲིབ་ཡོལ་ཞིག་གི་ཡོལ་
བ་འཐེན་མེད་པར་བརྟེན། ཁོ་གཉིས་ཀྱིས་ཕན་ཚུན་ཡིན་ཤག་བྱས་ཏེ་གཏམ་གླེང་
དང་གྲོས་བསྡུར། གཞན་དོགས་པ་དང་ཐེ་ཚོམ་སོགས་ཅི་ཡང་མེདཔར་ལྷིང་འཇགས་
ཀྱི་ངང་ནས་ཁུ་སིམ་མེར་དང་ཉམ་ཆུང་ངེར་བསྡད་ཡོད་ནའང་། དོན་དངོས་པོའི་
ཆ་ནས་ཁོ་གཉིས་ཀྱི་ལྷིང་འཇགས་ཀྱི་རིམ་པའི་ཁྲོད་དུ་ཁོ་གཉིས་ཀྱི་ཚེ་སྲོག་གི་རྣམ་
-963-

པར་ཤེས་པ་གཉིས་ཀྱི་སྒྲ་གདངས་དེ་ནི། འགྲོས་སྙོམ་པའི་འགྱུར་ཁུག་ཅིག་གི་གདངས་
ལ་བསྡེབས་ནས་འགྲོ་བཞིན་ཡོད་པར་མ་ཟད། ཁོ་གཉིས་ཀྱི་ད་ལྟའི་ཚེ་སྲོག་གི་འཚོ་
བ་གསོན་པོ་ཆ་གཅིག་པོ་དེ་ཡང་ཕན་ཚུན་གཅིག་གིས་གཅིག་གི་ཕྱོགས་ལ་ཆུ་བོ་གངྒཱ་
(འགྲོ་ལྡན་མ)དང་། ཡ་མུ་ན་( འགོག་བྱེད་མ)གཉིས་བྱིན་རླབས་ལྡན་པའི་
དཀོན་མཆོག་གི་གནས་རྩ་ཆེན་ཞིག་ཏུ་མཉམ་གཅིག་ཏུ་འཛོམས་ནས་གཅིག་ཏུ་འདྲེས་
བཞིན་ཡོད་པ་ལྟ་བུ་ཞིག་རེད།
དེ་ནི་ཁོ་གཉིས་སྤྱི་ཚོགས་ཤིག་གི་གནས་སྟངས་འོག་ན་ཕན་ཚུན་འཛོམས་
པ་དང་། ཡང་ན་བསམ་བློའི་ལྟ་གྲུབ་དམིགས་བསལ་བ་ཞིག་གི་ཤུགས་རྐྱེན་
འོག་ནས་མཉམ་དུ་འཛོམ་བཅུག་པ་སོགས་གང་ཡང་མ་རེད། ཁོ་གཉིས་ཀྱི་
བར་གྱི་འཆིང་ཐག་གི་མདུད་རྒྱ་དེ་སྣང་ཚུལ་དང་གནས་ཚུལ་མི་མཐུན་པའི་དཀྱུས་
མ་ཞིག་མིན་པར་མ་ཟད། དུས་ནམ་ཞིག་གི་ཚེ་ཁོ་གཉིས་ཀྱིས་དོན་དངོས་ཀྱི་
བྱ་གཞག་ངོ་མ་དེ་མཐོང་ཚེ། ཁོ་གཉིས་ཀྱི་སེམས་ལ་ཁོ་རང་གཉིས་ཀྱི་བར་གྱི་
མཛའ་མཐུན་གྱི་འབྲེལ་བ་དེ་ཆོས་ལུགས་ཀྱི་གཞི་རྩ་ལྟ་བུ་ཞིག་ལ་བརྟེན་ནས་བྱུང་
བ་དང་། དེ་ལྟ་བུའི་ཆོས་ལུགས་ནི་གཏིང་ཟབ་ཅིང་ཁ་ཞེ་གཉིས་མེད་ཅིག་ཡིན་
པར་བརྟེན། དེའི་དངོས་ཡོད་ཀྱི་བདེན་པ་ལ་དོན་མེད་ཀྱི་རྩོད་གླེང་ཅི་ཡང་འབྱུང་
དགོས་དོན་མེད་པ་ཞིག་ཡིན་པར་མ་ཟད། མི་ཚོགས་ལྔ་འདུས་ཀྱི་འགོ་བ་ཡན་
ཆད་ཅིག་གིས་ཀྱང་དེ་ལ་དགག་བྱ་དང་དེའི་ལྡོག་ཕྱོགས་སུ་ལང་མི་ཐུབ་པ་ཞིག་
རེད་སྙམ་པའི་བསམ་བློ་འཁོར་གྱིན་ཡོད་པ་ཞིག་རེད།
ལོ་ལི་ཏཱ་ཡི་མིག་གཉིས་དང་ངོ་གདོང་ན་འཛུམ་ཟེར་ཞིག་འཕྲོས་པ་དང་
བསྟུན་ནས་སྐད་ཆའི་འགོ་བཙུགས་ཏེ། ངས་ཁྱོད་ཀྱིས་ང་ལ་བསམ་གཞིག་བྱས་
964-

ཏེ། རང་ཉིད་ཀྱིས་རང་ཉིད་མིག་འོག་ཏུ་མ་བཞག་པར་རང་ཉིད་ཀྱི་སྔར་གྱི་
རྒྱུན་ལྡན་གྱི་ཀུན་སྤྱོད་ལ་འགྱུར་བ་གཏོང་རྒྱུའི་བསམ་ཚུལ་དེ་ལ་ངོས་ལེན་བྱེད་
ཐུབ་ཀྱི་མི་འདུག ངས་གང་ཞིག་འདོད་ཀྱིན་ཡོད་དམ་ཞེ་ན། ང་ལ་དགོས་
པ་ནི་ཁྱོད་རང་ཉིད་ད་ལྟའི་ཆར་གང་དུ་གནས་པའི་གཞི་དེ་རང་ལ་ཐེ་ཚོམ་མེད་
པར་མུ་མཐུད་དུ་གནས་ཐུབ་པ་བྱེད་རྒྱུ་དེ་དགོས་ཀྱི་ཡོད། ཅེས་སྨྲས་
བྷི་ནོ་ཡིས། ངས་ཀྱང་ཁྱོད་རང་ཉིད་དེ་ལྟར་དུ་གནས་རྒྱུའི་འདོད་པ་བྱེད་
ཀྱིན་ཡོད། ཅེས་མོའི་སྐད་ཆ་ལ་ངོས་ལེན་བྱས་པ་དང་ཆབས་ཅིག ཁྱོད་རང་
གང་དུ་བདག་པའི་གནས་དེ་ལས་གཏན་ནས་གཡོ་འགུལ་བྱེད་འདོད་མེད། གལ་
ཏེཏབརྩེ་དུང་གིས་མི་རྣམས་ཀྱི་བར་གྱི་ཐུན་མོང་མ་ཡིན་པའི་སྒེར་ཆོས་རྣམས་ལ་བསམ་
ཤེས་བྱེད་མ་ཐུབ་པ་ཡིན་ན། དེ་རྗེས་ག་རེ་བྱས་ནས་འཛམ་གླིང་འདིའི་ཁྲོད་དུ་ཕན་
ཚུན་མི་མཚུངས་པའི་རིགས་དང་རྣམ་པ་མངཔོ་ཞིག་བྱུང་བ་རེད་དམ། ཞེས་སྨྲས།
ཁོ་གཉིས་ཀྱིས་མཉམ་ཅིག་ཏུ་ཕན་ཚུན་གཅིག་གིས་གཅིག་ལ་སྐར་མ་ཉི་ཤུ་
ལ་ཉེ་བ་ཙམ་ཞིག་གི་རིང་དུ་ཁ་བརྡ་བྱས་ཤིང་། ཁོ་གཉིས་ཀྱི་སྐད་ཆའི་མཇུག་འབྲས་
ཀྱི་ཐག་གཅོད་དང་། དེའི་སྙིང་དོན་གཙོ་བོ་ནི་ཁོ་རང་གཉིས་ཀྱི་ཕྱོགས་ནས་ཁོ་རང་
གཉིས་ཀ་ཧིན་དྷུ་དང་བྷ་རཱ་མོ་གང་རུང་ཡིན་པའི་ལྟ་ཚུལ་དེ་བརྗེད་བཅུག་ནས་ཁོ་རང་
གཉིས་པོ་དེ་འགྲོབ་མིའི་རིགས་ཀྱི་ཚེ་སྲོག་གི་རྣམ་པར་ཤེས་པ་གཉིས་ཡིན་པ་ཡིད་
ལ་འཇོག་རྒྱུ་དེ་རེད། དེ་ལྟ་བུའི་བསམ་བློའི་འཆར་སྒོ་དེ་ནི་རྒྱུན་བརྟན་ཞིང་གཡོ་
འགུལ་གྱིས་རྩ་མེད་དུ་གཏོང་མི་ཐུབ་པའི་དངོས་པོ་ལྟ་བུ་ཞིག་དང༌། མགྱོགས་འགྲོས་
ཀྱི་རླབས་དང་མ་བསྡེབས་པའི་མེ་ལྕེ་ཞིག་དང་འདྲ་བར་ཁོ་གཉིས་ཀྱི་ཚེ་སྲོག་ཟུང་གི་
ཁྲོད་དུ་འབར་བཞིན་ཡོད་པ་ཞིག་རེད།། །།
965—

ལེའུ་རེ་གཉིས་པ།
༄༅། །ཕེ་རེ་ཤུ་བྷ་བྷུ་ཡིས་ཁོའི་དགོང་མོའི་མཉམ་བཞག་གི་ཐུན་
མཚམས་གྲོལ་ནས་ཁོ་རང་ཉིད་ཀྱི་ཁང་མིག་གི་མདུན་ཕྱོགས་ཀྱི་བར་ཁྱམས་སྟེང་
དུ་བསྡད་ནས་ཡོད་པ་དང་། དུས་ནམ་ཞིག་གི་ཚེ་བྷི་ནོ་ལོ་ལི་ཏཱ་དང་འགྲོགས་
ནས་ཡོང་སྟེ་ཁོའི་ཞབས་ཀྱི་རྡུལ་ལ་སྤྱི་བོས་གཏུགས་པའི་སྐབས་སུ། ཕེ་རེ་ཤུ་
བྷ་བྷུ་གནས་དེར་གཡོ་མེད་དུ་བསྡད་ཅིང་། ཆུ་ལྷའི་འཕང་ལ་ཡུད་ཀྱིས་བགྲོད་
པའི་ཉི་མ་དེ་ནུབ་ཕྱོགས་སུ་ཐིམ་ལ་ཉེ་བའི་མཚམས་སུ་སླེབས་ཡོད་པ་ཞིག་རེད།
ཁོ་གཉིས་མཉམ་གཅིག་ཏུ་བརྒྱུད་ལམ་དེ་ལྟ་བུ་ཞིག་གི་འོག་ནས་ལྷན་ཅིག་
ཏུ་ཡོང་བ་མཐོང་དུས། ཕ་རེ་ཤུ་བྷ་བྷུ་དེ་བས་ཀྱང་ཧ་ལས་པར་གྱུར། ཁོ་སྡོད་
སའི་ཉེ་འགྲམ་དུ་རྐུབ་བཀྱག་སོགས་མེད་པར་བརྟེན། ཁོས་ང་ཚོ་ངའི་ཁང་མིག་
ནང་ལ་འགྲོ། ཞེས་སྨྲས།
བྷི་ནོ་ཡིས། མ་རེད། ཡར་མ་བཞེང་རོགས་གནང༌། ཞེས་སྨྲས་ཤིང་
དེ་ལ་བརྟེན་ཁོ་སྡོད་ས་དེ་ལ་རང་འཇགས་སུ་བསྡད།
-966-

ལོ་ལི་ཏཱ་ཡིས་ཀྱང་ཕེ་རེ་ཤུ་བྷ་བྷུ་ཡི་རྐང་པའི་འཁྲིས་ནས་རྒྱང་ཐག་མི་རིང་
ས་ཞིག་ཏུ་སྡོད་ས་ཞིག་བླངས་ནས་དེར་མར་བསྡད།
བྷི་ནོ་ཡིས། ངེད་གཉིས་ཁྱོད་རང་གི་མདུན་དུ་ཁྱོད་ཀྱི་བྱིན་རླབས་དེ་ངེད་
གཉིས་ལ་གནང་བའི་ཕྱིར་དུ་འདིར་ཡོང་བ་ཡིན། དེས་ངེད་གཉིས་ཀྱི་མི་ཚེའི་འཚོ་
བ་ལ་རྗེས་སུ་སྐྱོང་བའི་བྱིན་རླབས་ངོ་མ་དེ་འབྱུང་བར་བྱེད་རྒྱུ་རེད། ཅེས་སྨྲས།
ནམ་ཞིག་ཕེ་རེ་ཤུ་བྷ་བྷུ་ཡིས་ཡ་མཚན་པའི་ཚུལ་དུ་འདྲི་རྩད་ཀྱི་མིག་གིས་
བྷི་ནོ་ཡི་གདོང་ལ་གཅིག་བལྟས་པའི་ཚེ། ཁོས་མུ་མཐུད་དུ་སྐད་ཆའི་འཕྲོ་མཐུད་
ནས། མིང་ཚིག་གི་ཐ་སྙད་དང་ལམ་ལུགས་ཀྱི་ཁྲིམས་སྲོལ་སོགས་ཀྱིས་ང་བཅིང་
བར་བྱེད་པའི་ཐོག་ནས་ངས་སྤྱི་ཚོགས་ལ་ཁས་ལེན་དང་དམ་བཅའ་གང་ཡང་
བྱེད་རྒྱུ་མིན། ཁྱོད་ཀྱི་བྱིན་རླབས་ཀྱི་དངོས་གྲུབ་ཉག་གཅིག་པོ་དེ་ངེད་གཉིས་
སྟབས་བདེ་བའི་འཚོ་བ་ཞིག་ལ་རོལ་ནས་མཉམ་གཅིག་ཏུ་འཚོ་བའི་རྗེས་གནང་
གི་རྟེན་འབྲེལ་འབའ་ཞིག་རེད། ངེད་གཉིས་ཀྱིས་ལྷག་བསམ་གཡོ་མེད་ཀྱི་དད་
གུས་འོག་ནས། ང་རང་གཉིས་ཀྱི་ཚེ་སྲོག་གི་རྣམ་པར་ཤེས་པ་ཆ་གཅིག་པོ་དེ་
ཁྱོད་ཀྱི་ཞབས་གཉིས་ཀྱི་དྲུང་དུ་ཕུལ་བ་ཡིན་ན། དཀོན་མཆོག་གི་བྱིན་རླབས
དེ་ངེད་གཉིས་ལ་འཇུག་པའི་ཐབས་ལམ་ལེགས་ཤོས་དེ་ཁྱོད་ཀྱི་ཕྱག་གཉིས་བརྒྱུད་
ནས་ཡོང་རྒྱུ་དེ་རེད། ཅེས་བཤད།
ཕེ་རེ་ཤུ་བྷ་བྷུ་དུས་ཡུན་གང་འཚམས་ཤིག་གི་རིང་ལ་ཁུ་སིམ་མེར་ལྷིང་
འཇགས་སུ་བསྡད་ཅིང༌། དེ་རྗེས་ངག་ནས། དེས་ན་ཁྱོད་རང་བྷ་རཱ་མོ་ཡི་མི་
ཞིག་ཏུ་འགྱུར་བར་བྱེད་རྩིས་མེད་པ་འདྲ། རེད་དམ། ཞེས་དྲིས།
བྷི་ནོ་ཡིས། ང་བྷ་རཱ་མོ་ཡི་མི་ཞིག་ཏུ་འགྱུར་བར་བྱེད་རྩིས་མེད། ཅེས་
-967-

ལན་བཏབ།
ཕེ་རེ་ཤུ་བྷ་བྷུ་ཡིས་འདྲི་རྩད་ཀྱི་ཚུལ་གྱིས། དེས་ན་ཁྱོད་རང་མུ་མཐུད་
དུ་ཧིན་དྷུ་པའི་སྤྱི་ཚོགས་ཁྲོད་དུ་གནས་པར་བྱེད་རྒྱུའི་འདོད་མོས་བྱེད་ཀྱིན་ཡོད་
དམ། ཞེས་དྲིས།
བྷི་ནོ་ཡིས། ཡོད། ངས་མུ་མཐུད་ནས་ཧིན་དྷུ་ཡི་སྤྱི་ཚོགས་ཁྲོད་དུ་
གནས་རྒྱུའི་རེ་སེམས་འཆང་གི་ཡོད། ཅེས་ལན་བཏབ།
ཕརེ་ཤུ་བྷ་བྷུ་ཡིས་ལོ་ལི་ཏཱ་ཡི་ཕྱོགས་ལ་མིག་གིས་གཅིག་བལྟས་ཤིང༌། མོས་
ཁོའི་སེམས་ཀྱི་ནང་ལ་ཅི་ཞིག་ཡོད་པ་ལ་ཚོད་དཔག་ཅིག་བྱས་ཏེ་ངག་ནས། ཨ་
ཏྭ ང་རང་ཉིད་ཀྱི་ཆོས་ལུགས་གང་ཡིན་པ་དེ་ང་རང་ཉིད་སྒེར་གྱི་བདག་དབང་
ཡིན་པར་བརྟེན་དེ་མུ་མཐུད་དུ་སྔར་བཞིན་ང་དང་ལྷན་དུ་གནས་པ་དང་། དེ་
ང་ལ་མཚོན་ན་སྟབས་མི་བདེ་ཞིང་བྱེད་དཀའ་བ་ཙམ་ཞིག་ཏུ་མ་ཟད། དེས་
ང་དཀའ་རྙོག་གི་ནང་དུ་ཁྲིད་ནའང་། དེ་ང་རང་ཉིད་ཀྱི་སྒེར་ཆོས་སུ་གནས་
ངེས་པ་ཞིག་རེད། འོན་ཀྱང་ང་རང་ཉིད་ཀྱི་སྒེར་ཆོས་ལ་གཞི་བཅོལ་ནས། ངས་
རང་ཉིད་རང་གི་བསམ་བློའི་དགའ་དད་བྱེད་ས་དང་། ཡུལ་སྲོལ་ལམ་ལུགས་
མི་མཐུན་པའི་སྐྱེ་བོ་རྣམས་ཀྱི་ཁྲོད་ནས་རང་ཉིད་ཟུར་དུ་གནས་པར་བྱེད་དགོས་
པའི་ངོས་ལེན་དང་ཡིད་ཆེས་བྱེད་ཐུབ་ཀྱི་མི་འདུག ཅེས་སྨྲས།
མོའི་ཨ་ཕ་ལྷིང་འཇགས་ཀྱི་ངང་དུ་ཁུ་སིམ་མེར་བསྡད་ནས་ཡོད་པ་མཐོང་
ཚེ། མོས་མུ་མཐུད་དུ་སྐདཆའི་མཚམས་མཐུད་དེ། ངས་བྷ་རཱ་མོ་ཡི་ཚོགས་
པ་དེ་འཛམ་གླིང་ཧྲིལ་པོ་འདིའི་ནང་གི་རླབས་ཆེན་གྱི་དངོས་པོ་མཆོག་ཏུ་གྱུར་པ་
ཞིག་དང༌། དེ་མ་ཡིན་པའི་དངོས་པོ་ཡོད་དོ་ཅོག་གྲིབ་ནག་གི་གཟུགས་རིས་
-968-

འབའ་ཞིག་ཏུ་ཚོད་རྩིས་བྱེད་མྱོང་། དེར་མ་ཟད་བྷ་རཱ་མོ་ཡི་ཚོགས་པའི་ཕྱི་རོལ་
དུ་བཀྱེད་ནས་ཡོད་པའི་དོན་རྐྱེན་གང་ཞིག་ཡིན་ནའང་། དེ་ནི་ཁེར་རྐྱང་གི་
བྱ་གཞག་ཁོ་ན་ཞིག་ཏུ་མཐོང་གི་ཡོད། འོན་ཀྱང་ཉེ་ཆར་ནས་བཟུང་དེ་ལྟ་བུའི་
བསམ་ཚུལ་དེ་ཡོངས་སུ་མེད་པར་གྱུར་སོང༌། ཞེས་སྨྲས།
ཕོརེ་ཤུབྷ་རྒྱལ་བློ་ཕམ་སྐྱེརྒྱུ་ལས་ལྡོག་སྟེ་གདོང་ལ་འཛུམ་མདངས་ཤིག་མངོན་
ཞིང་། ལོ་ལི་ཏཱ་ཡིས་མུ་མཐུད་ནས། ངས་ཁྱོད་ལ་ང་རང་ཉིད་ཀྱི་སེམས་ཀྱི་ནང་
ལ་འགྱུར་བ་རླབས་ཆེན་པོ་ཞིག་བྱུང་ཡོད་པ་དེ་ཤེས་རྟོགས་བྱེད་འཇུག་རྒྱུའི་གདེང
ཚོད་མེད། གང་ཡིན་ཟེར་ན། ངས་བྷ་རཱ་མོ་ཡི་ཚོགས་པའི་ཁྲོད་ཀྱི་སྐྱེ་བོ་ཐམས་
ཅད་ང་རང་ཉིད་ཀྱི་བསམ་ཚུལ་དང་མཐའ་གཅིག་ཏུ་མཐུན་གྱི་མེད་པར་མ་ཟད།
ངའི་ཆོས་ལུགས་ཀྱི་ལྟ་གྲུབ་རྣམས་ལཡང་མོས་མཐུན་ངོས་ལེན་མི་བྱེད་མཁན་མང་
པོ་ཡོད་པ་མཐོང་བཞིན་ཡོད། དེར་བརྟེན་ངས་རང་ཉིད་དང་ལྷན་དུ་བྷ་རཱ་མོ་ཡི་
ཚོགས་པ་ཞེས་འབོད་པ་དེའི་ནང་ལ་ལྷན་ཅིག་ཏུ་སྐྱབས་བཅོལ་མཁན་དེ་ཚོ་རང་
ཉིད་ཀྱི་ཐུན་མོང་མ་ཡིན་པའི་དམིགས་བསལ་གྱི་མི་དམངས་ཡིན་ཞེས་བརྗོད་དགོས་
པའི་རྒྱུ་མཚན་གང་ཡང་མཐོང་གི་མི་འདུག དེར་མ་ཟད་བྷ་རཱ་མོ་ཡི་ཚོགས་པའི་
ཁྱབ་ཁོངས་སུ་མེད་པའི་སྐྱེ་བོ་ཐམས་ཅད་དང་རྒྱང་བཀྱེད་ནས་འདུག་དགོས་པའི་
རྒྱུ་མཚན་དེ་བས་ཀྱང་མཐོང་གི་མི་འདུག ཅེས་བཤད།
ཕོརེ་ཤུབྷ་བྷུ་ཡིས་གཤིས་རྒྱུད་མཁྲེགས་པའི་རང་གི་བུ་མོའི་རྒྱབ་ལ་བྱིལ་བྱིལ་
ཞིག་བཏང་བ་དང་ཆབས་ཅིག་ངག་ནས། དུས་ནམ་ཞིག་གི་ཚེ། སྐྱེ་བོ་སྒེར་བྱེ་
བྲག་པ་ཞིག་གི་རྒྱུ་མཚན་ལ་བརྟེན་ནས་བསམ་བློའི་ཁྲོད་དུ་གློབུར་བའི་ཚོར་འདུ་གནོན་
དཀའ་བ་ཞིག་བྱུང་བ་དེ་ཡི་ཚེ། དེ་ལ་དྲང་བདེན་གྱི་འོག་ནས་ཐག་གཅོད་བྱེད་རྒྱུ
-969-

ཞིག་འབྱུང་སྲིད་ངེས་པ་ཞིག་མ་རེད་དམ། འགྲོ་བ་མིའི་རིགས་ལ་སྤྱི་ཚོགས་ཀྱི་
དགོས་མཁོ་ཡི་དབང་གིས། མི་རབས་སྔ་མ་ནས་མི་རབས་ཕྱི་མའི་བར་དུ་རྒྱུན་
མ་ཆད་པར་མི་ཉམས་རྒྱུན་འཛིན་བྱེད་དགོས་པའི་གལ་ཆེའི་བྱ་གཞག་ཅིག་ཡོད་
པ་དང་། དེ་ལྟ་བུའི་བྱ་གཞག་དེ་དོན་མེད་ཀྱི་ངང་ནས་གཡོ་ཐབས་ཀྱིས་བསྐྲུན་
པ་ཞིག་མ་རེད། ཁྱོད་ཀྱིས་རྒྱང་ཐག་རིང་པའི་མ་འོངས་པའི་མི་རབས་རྣམས་ཀྱི་
དཀའ་ཁག་དེ། ཁྱོད་ཀྱི་ད་ལྟའི་སྤྱི་ཚོགས་ཀྱི་གནས་བབས་ལ་བརྟེན་ནས་ཡོད་པའི་
ཐོག་ལ་བསམ་གཞིག་བྱས་མེད་དམ། ཞེས་སྨྲས།
བྷི་ནོ་ཡིས་ཁོང་གི་སྐད་ཆའི་མཚམས་བཅད་དེ། འདིར་ཧིན་དྷུ་ཡི་སྤྱི་
ཚོགས་ཡོད་པ་རེད། ཅེས་སྨྲས།
ཕ་རེ་ཤུ་བྷ་བྷུཡིས། གལ་ཏེ་ཧིན་ངྷུ ཡི་སྤྱི་ཚོགས་ཀྱིས་ཁྱོད་ལ་འགན་འཁུར་
རྒྱུའི་ངོས་ལེན་མ་བྱས་པར། དེ་ལ་དགག་བྱ་བྱས་པ་ཡིན་ན། ཁྱོད་ཀྱིས་ཅི་
ཞིག་བྱེད་རྩིས་ཡིན། ཞེས་འདྲི་རྩད་བྱས།
བྷི་ནོ་ཡིས་ཨ་ནན་དྷ་མོ་ཡེས་ཀྱི་སྐད་ཆ་རྣམས་སེམས་ལ་འཁོར་ཏེ། ང་
ཚོས་དེ་རང་ཉིད་ཀྱི་ལས་འགན་ཡིན་པའི་འགན་ངེས་པར་དུ་ལེན་དགོས་པ་ཞིག་
རེད། གང་ཡིན་ཟེར་ན་ཧིན་དྷུ་ཡི་སྤྱི་ཚོགས་ཀྱིས་དུས་རྟག་ཏུ་ཆོས་བརྒྱུད་གྲུབ་
མཐའ་གསར་པ་རྣམས་ལ་མངོན་གསལ་མེད་པའི་ལྟ་སྐྱོང་བྱེད་ཀྱིན་ཡོད་པར་
མ་ཟད། དེ་ནི་ཆོས་ལུགས་ཀྱི་ཚོགས་སྡེ་མཐའ་དག་གི་སྤྱི་ཚོགས་ཤིག་ཏུ་འགྱུར་
ཆོག་པ་ཞིག་རེད། ཅེས་བཤད།
ཕེ་རེ་ཤུ་བྷ་བྷུ་ཡིས་དེ་ལ་དགག་བྱའི་ཚུལ་གྱིས། དེའི་ནང་དུ་ངག་ཐོག་
ཁོ་ན་ནས་འབྱུང་བཞིན་ཡོད་པའི་རྩོད་པ་ཞིག་ཡོད་པ་དེའི་གནས་ཚུལ་གཞན་
970-

ལྟ་བུ་ཞིག་རེད། ནམ་ཞིག་དེ་ལག་ལེན་གྱི་བརྒྱུད་རིམ་ཁྲོད་དུ་ཞུགས་ཚེ་དེ་ནི་
བྱེད་དཀའ་བའི་བྱ་བ་ཞིག་རེད། དེ་འདྲ་མིན་ན་སྐྱེ་བོ་སུ་ཞིག་གིས་དང་བླངས་
ཀྱི་སྒོ་ནས་ཁོ་ཚོའི་སྤྱི་ཚོགས་རྙིང་པ་དེ་འདོར་རྒྱུ་རེད་དམ། གལ་ཏེ་ཁྱོད་ཀྱིས་
དུས་ནམ་ཞིག་གི་ཚེ་ཕྱི་རོལ་གྱི་ཡུལ་སྲོལ་ལམ་ལུགས་ཀྱི་བཀག་རྒྱའི་ལྕགས་སྒྲོག་
གིས་བསྡམས་ཏེ། མི་རྣམས་ཀྱི་ཆོས་ལུགས་ཀྱི་དགོས་མཁོ་དེ་སྐྱེ་བོ་ཐམས་ཅད་
གཞི་གཅིག་ཏུ་གནས་འཆའ་བར་བྱེད་རྒྱུ་དང་། དེ་སྤྱི་ཚོགས་ཤིག་གི་ལས་འགན་
དུ་བརྩིས་པ་ཡིན་ན། དེ་རྗེས་ཁྱོད་བཤད་མི་དགོས་པར་ག་དུས་ཡིན་ནའང་
གཞན་གྱིས་གསང་ཐག་འཐེན་པའི་ཤིང་སྒྲོམ་གྱི་གསེབ་གཟུགས་ཁོ་ན་ཞིག་ཏུ
འགྱུར་ངེས་པ་ཞིག་རེད། ཅེས་བཤད།
བྷི་ནོ་ཡིས། གལ་ཏེ་ཧིན་དྷུའི་སྤྱི་ཚོགས་དེ་དེ་ལྟ་བུའི་བསམ་བློའི་ཕུག་རྒྱང་
ཐུང་བའི་གནས་སྟངས་ཤིག་གི་འོག་ཏུ་ཚུད་ནས་བསྡད་པ་ཡིན་ན། ང་ཚོས་ངེས་
པར་དུ་སྤྱི་ཚོགས་དེ་དེ་ལྟ་བུའི་གནས་སྟངས་འོག་ནས་སྐྱོབ་རྒྱུའི་འགན་ལེན་དགོས་
པ་ཞིག་རེད། སྐྱེ་བོ་སུ་ཞིག་གིས་ཀྱང་ཁང་ཆེན་ཡིད་དུ་འོང་བ་ཞིག་གི་ནང་ལ་རླུང་
དང་དཀར་ཆ་མང་ཙམ་ཞིག་འདོད་པ་ཡིན་ན། སྐབས་དེར་ཁང་ཆེན་དེའི་སྒོ་དང་
སྒེའུ་ཁུང་རྣམས་ཆེ་རུ་གཏོང་བ་མ་གཏོགས། ཁང་ཆེན་དེའི་རྩིག་གྱང་རྣམས་ཞིག་
རལ་དུ་བཏང་ནས་བཟོ་བཅོས་བྱེད་མི་སྲིད་པ་ཞིག་རེད། ཅེས་བཤད།
ལོ་ལི་ཏཱ་ཡིས་བྷི་ནོ་ཡི་སྐད་ཆའི་དཀྱུས་དང་བསྟུན་ནས། ཨ་ཕ། ངས་
དགག་སྒྲུབ་ཀྱི་རྩོད་པ་དེ་དག་གི་གནད་དོན་རྟོགས་ཐུབ་ཀྱིན་མི་འདུག ང་རང་
ཉིད་སྒེར་གྱི་ངོས་ནས་བཤད་པ་ཡིན་ན། སྤྱི་ཚོགས་གང་ཞིག་གི་གནས་བབས་
གྱེན་དུ་འདེག་རྒྱུའི་ལས་འགན་གྱི་ཐད་ལ་སེམས་ཐག་གཙང་བཅད་གང་ཡང་
·971-

བྱེད་མྱོང་མེད། འོན་ཀྱང་ཕྱོགས་མང་པོ་ཞིག་ནས་དྲང་བདེན་མ་ཡིན་པ་ལྟ་
བུའི་ཤུགས་རྐྱེན་མང་པོ་ཞིག་གིས་ང་ལ་གནོན་ཤུགས་སྤྲད་དེ་འབུད་རྒྱག་གཏོང་
གི་ཡོད་པར་བརྟེན། ངས་དེ་ལ་བདེན་ཁ་བྱིན་ནས་བཟོད་སྒོམ་གྱི་ངང་ནས་རང་
ཉིད་ལ་སྲུང་སྐྱོབ་ཅི་ཡང་མེད་པར་འདུག་དགོས་པའི་རྒྱུ་མཚན་གཏན་ནས་མཐོང་
གི་མི་འདུག དྲང་མོར་བཤད་ན། ངས་རང་ཉིད་ཀྱིས་བྱ་བ་ཅི་ཞིག་བསྒྲུབ་
འོས་པ་དང་ཅི་ཞིག་བསྒྲུབ་མི་འོས་པའི་རྣམ་གཞག་དེ་གསལ་པོ་ཞིག་རྟོགས་ཐུབ་
ཀྱིན་མི་འདུག འོན་ཀྱང་། ཨ་ཕ། གང་ལྟར་ང་གནས་སྟངས་དེ་ལྟ་བུ་ཞིག་
གི་ཁྲོད་དུ་ལངས་ནས་འདུག་ཐུབ་ཀྱིན་མི་འདུག ཅེས་སྨྲས།
ཕེ་རེ་ཤུ་བྷ་བྷུ་ཡིས་ཞི་འཇམ་གྱི་ངག་གི་གདངས་ལ་དྲངས་ནས། ད་དུང་
དུས་གང་འཚམས་ཤིག་ལ་དེའི་སྐོར་ལ་བསམ་གཞིག་བྱས་ན་ཡག་པོ་ཡོང་གི་
མ་རེད་དམ། ད་ལྟ་ཁྱོད་ཀྱི་སེམས་པ་དེ་ཅུང་ཟད་ཁོང་ཁྲོའི་འོག་ཏུ་གནས་ཡོད་
པ་འདྲ། ཞེས་བཤད།
ལོ་ལི་ཏཱ་ཡིས། ད་དུང་དུས་ཡུན་གང་འཚམས་ཤིག་གི་རིང་ལ་དེའི་སྐོར་
ལ་བསམ་གཞིག་བྱེད་རྒྱུའི་ཕྱོགས་ལ་ང་ལ་དགག་བྱ་གང་ཡང་མེད། ངས་ཁ་
ཚོན་བཅད་ནས་གསལ་པོར་བརྗོད་ཐུབ་པ་ཞིག་ཡོད་པ་དེ་ནི་བདེན་པ་མ་ཡིན་
པ་དང་དྲང་བདེན་མ་ཡིན་པ་དེ་དག་ནི་མུ་མཐུད་ནས་མདུན་དུ་སྐྱོད་བཞིན་ཡོད་
པ་ཞིག་རེད། དེར་བརྟེན་ངས་གློ་བུར་དུ་བྱ་བ་གང་རུང་ཞིག་བསྒྲུབ་པ་ཡིན་
ན་དེས་ཏན་ཏན་ཁྱོད་ལ་ཡང་མི་བདེ་བའི་ཟུག་རྔུ་ཞིག་འབྱང་འཇུག་གི་རེད་སྙམ་
ནས་དེའི་ཐད་ལ་བློ་འཚབ་ཆེན་པོའི་འཇིགས་སྣང་སྐྱེ་ཡོང་གི་འདུག ཨ་ཕ། ཁྱོད་
ཀྱིས་ངས་གནད་དོན་དེའི་ཐད་ལ་བསམ་གཞིག་དང་ཉམས་ཞིབ་བྱས་ཡོད་རྒྱུ་
-972-

མ་རེད་མ་དགོངས་རོགས་གནང་། ངས་བསམ་གཞིག་གི་རིམ་པ་སྣ་ཚོགས་
པ་དང་མཐོང་སྣང་གི་གནས་ཚུལ་མང་པོ། གཞན་ང་རང་ལ་ཐོབ་པའི་སློབ་
སྦྱོང་གི་བསླབ་བྱ་སོགས་གང་ནས་བལྟས་པ་ཡིན་ནའང་། ཕལ་ཆེར་ང་དཀའ་
སྡུག་མང་པོ་ཞིག་དང་འཕྲད་ནས་བྷ་རཱ་མོ་ཡི་ཚོགས་པའི་ཕྱི་ལོགས་ནས་ཁ་སྐྱེངས་
དགོས་པ་ཞིག་ཏན་ཏན་ཚོར་ཐུབ་ཀྱིན་འདུག ཡིན་ནའང་དེ་ཚོ་ལ་ངའི་སེམས་
ནང་དུ་རེ་དོགས་མ་ཆོད་པའི་ཐེ་ཚོམ་ཅི་ཡང་མེད་པར་མ་ཟད། ངའི་སེམས་
ལ་སྟོབས་ཤུགས་ཀྱི་ནུས་པ་གསར་པ་ཞིག་དང་དགའ་ཚོར་གྱི་སྤྲོ་བ་བླ་ན་མེད་
པ་ཞིག་སྐྱེ་བཞིན་འདུག ངའི་སེམས་ལ་མ་བདེ་བའི་དཀའ་ངལ་དང་སེམས་
ཁྲལ་ཆེ་ཤོས་གཅིག་ཁོ་ན་ཡོད་པ་དེ་ནི། ཅི་ཞིག་རེད་དམ་ཞེ་ན། ངས་བྱ་བ་
གང་བསྒྲུབས་པ་དེ་ཨ་ཕ་ལ་དཀའ་ངལ་གྱི་རྒྱུ་རྐྱེན་ཞིག་ཏུ་ཏན་ཏན་འགྱུར་ངེས་
པ་ཞིག་རེད་བསམས་ནས། ང་ལ་སེམས་ཁྲལ་ཆེན་པོ་ཞིག་འདུག ཅེས་བརྗོད་
པ་དང་ལྷན་དུ་ལོ་ལི་ཏཱ་ཡིས་མོ་རང་གི་ལག་པ་གཉིས་ཀ་ལྷོད་ལྷོད་བྱས་ཏེ་ཕེ་རེ་
ཤུ་བྷ་བྷུ་ཡི་རྐང་པ་གཉིས་ཀྱི་སྟེང་དུ་བཞག
ཕོརེ་ཤུཌྷ་ཤུགད་མོ་ཅུང་ཟད་ཅིག་བགད་པ་དང་ཆབས་ཅིག་ངག་ནས། སྐྱེད་
མ། གལ་ཏེ་ང་རང་ཉིད་རང་གི་བསམ་བློའི་ནུས་མཐུ་ཁོ་ན་ལ་བརྟེན་ནས་བསྡད་
ཡོད་པ་ཞིག་ཡིན་ན། དེ་རྗེས་དུས་ནམ་ཞིག་གི་ཚེ་ངའི་བསམ་བློའི་ལྟ་གྲུབ་དང་རེ་
འདོད་རྣམས་ཀྱི་ལྡོག་ཕྱོགས་སུ་གུར་པའི་བྱ་བ་ཞིག་བྱུང་ཚེ། ཏན་ཏན་ང་ལ་སེམས་
ཁྲལ་དང་བློ་ཕམ་འབྱུང་ངེས་པ་ཞིག་རེད། ད་ལྟ་ཁྱོད་ལ་གློ་བུར་ཐོལ་རྒྱག་གི་གཡོ་
འགུལ་དང་འགྱུར་བ་ཞིག་ཕྱིན་པ་དེ་དག་ཐམས་ཅད་ཁྱོད་ལ་མ་འཚམས་པ་དང་
བཀྲ་མ་ཤིས་པ་ཞིག་རེད་ཅེས་ངས་བརྗོད་ཐུབ་ཀྱི་མེད། ང་རང་ཉིད་ལ་མཚོན་ནས་
-973-

བཤད་པ་ཡིན་ནའང་། ང་ཐེངས་མ་ཞིག་ལ་བྱ་བའི་མཇུག་འབྲས་དེ་རང་ཉིད་ལ་
ཁེ་ཕན་ཡོད་མེད་ཅིག་ཡིན་མིན་གྱི་ཐོག་ལ་བསམ་གཞིག་འཁྱུག་ཙམ་ཡང་གཏོང་
རྒྱུ་མ་བྱུང་བར་ངོ་རྒོལ་གྱི་རྣམ་པའི་འོག་ནས་རང་ཉིད་ཀྱི་ནང་དང་ཁ་གྱེས་ནས་ཕྱི་
ལ་ཐོན་པ་ཡིན། སྤྱི་ཚོགས་ཀྱི་ཁྲོད་དུ་བར་མ་ཆད་པར་འབྱུང་བཞིན་ཡོད་པའི་གྱོང་
གུད་རྣམས་དང་གྱོང་གུད་དེ་དག་གི་ཁ་གཏད་ཀྱི་ལྡོག་ཕྱོགས་སུ་གང་འགྲོ་བཞིན་
ཡོད་པ་ཐམས་ཅད། ངལ་དུབ་ཀྱི་དཀའ་ངལ་ཞིག་གི་ཁྲོད་དུ་གནས་ནས་ཡོད་
པ་ལ་བལྟས་ཚེ། དཀོན་མཆོག་ཁོང་གི་མཛད་འཕྲིན་གྱི་སྟོབས་ཤུགས་དེ་ཕུལ་དུ་
བྱུང་བ་ཞིག་ཡིན་པ་རྒྱུ་མཚན་འགོད་མི་དགོས་པར་རྟོགས་ཐུབ་པ་ཞིག་རེད། འོན
ཀྱང་ཁོང་གིས་ཆ་ཤས་ཀྱི་དུམ་བུར་བསལ་བའི་དངོས་པོ་མང་པོ་ཞིག་སྡིག་སྒྲིབ་ཀྱི་
ཉེས་པ་འདག་པའི་ཕྱིར་དུ་ལུས་ཀྱི་ཡན་ལག་ཧྲིལ་པོ་འཛོམས་པ་ཞིག་ནས་ཁ་བྲལ་
ནས་འཇོག་དགོས་པའི་རྒྱུ་མཚན་དེའི་མཐར་ཐུག་གི་དགོས་པ་དེ་ནི་ངས་ཚུལ་ཇི་ལྟར་
ཤེས་ཐུབ་པ་ཞིག་རེད་དམ། དཀོན་མཆོག་ཁོང་ལ་མཚོན་ན་བྷ་རཱ་མོ་ཡི་ཚོགས་
པ་དེ་ཅི་ཞིག་རེད་དམ། དེ་བཞིན་དུ་ཧིན་དྷུ་ཡི་ཚོགས་པ་དེ་ཡང་ཁོང་ལ་ཅི་ཞིག་
རེད་དམ། ཁོང་གིས་སྤྱན་གཉིས་བཙུམས་ཏེ་མཉམ་བཞག་གི་ཏིང་ངེ་འཛིན་ལ
རོལ་བཞིན་པའི་ངང་ནས་གཡོ་བ་མེད་པར་ཁོང་གི་རྣམ་པར་ཤེས་པའི་དབེན་གནས་
ཀྱི་རི་ཁྲོད་དུ་ངལ་གསོས་ནས་འགྲོ་བ་མིའི་རིགས་ཉག་གཅིག་ལ་ཐུགས་ཀྱི་དགོངས་
པ་གཏད་ནས་ཡོད་པ་ཞིག་རེད། ཅེས་དང༌། དེ་རྗེས་སྐར་ཆ་ཁ་ཤས་ཤིག་གི་
རིང་ལ་ཕེ་རེ་ཤུ་བྷ་བྷུ་ཁུ་སིམ་མེར་བསྡད་ཅིང་དེ་རྗེས་ངག་ནས། བྷི་ནོ། འདིར་
ཉོན་དང་། ང་ཚོའི་རྒྱལ་ཁབ་ཀྱི་སྤྱི་ཚོགས་ལམ་ལུགས་དེ་དག་ཆོས་ལུགས་ཀྱི་ལྟ་
གྲུབ་རྣམས་དང་སྦྲེལ་ནས་གཞི་གཅིག་ཏུ་བསྡམས་ཡོད་པ་དང་། དེ་ལ་བརྟེན་ནས་
974-

ང་ཚོའི་སྤྱི་ཚོགས་ཀྱི་ལམ་ལུགས་དང་ཁྲིམས་སྲོལཐམས་ཅད་ལ་ཆོས་ཕྱོགས་ཀྱི་ཉམས་
ལེན་དང་འབྲེལ་བ་ངེས་ཅན་ཞིག་བྱུང་ཡོད་པ་ཞིག་རེད། ཁྱོད་རང་གིས་ཏན་ཏན་
ཁྱོད་རང་ཉིད་ཀྱི་ཆོས་ལུགས་ཀྱི་ལྟ་གྲུབ་རྣམས་ཀྱི་ཕྱི་རོལ་གྱི་འཁོར་ཚོགས་ན་གནས་
པའི་སྐྱེ་བོ་སུ་ཞིག་ཀྱང་ཁྱོད་རང་ཉིད་ཀྱི་སྤྱི་ཚོགས་ཀྱི་འཁོར་ཚོགས་ཁྲོད་དུ་འཇུག་
ཐུབ་ཐབས་མེད་པ་ཤེས་ཡོད་ངེས་ཤིག་རེད། ཅེས་བཤད།
ལོ་ལི་ཏཱ་ཡིས་རྒྱུ་མཚན་དེའི་ཕྱོགས་ལ་མངོན་གསལ་དོད་པོའི་སྒོ་ནས་མོས་
མཐུན་བྱེད་མི་སྲིད་པ་ཞིག་རེད། གང་ཡིན་ཟེར་ན་མོས་རང་ཉིད་ཀྱི་སྤྱི་ཚོགས་དང་
སྤྱི་ཚོགས་གཞན་གྱི་བར་གྱི་ཡུལ་སྲོལ་ལམ་ལུགས་ཀྱི་འགག་རྩའི་ཁྱད་པར་མི་འདྲ་
བ་དེ་ཚོནམ་ཡང་མཐོང་མེད་པ་ཞིག་རེད། མོའིབསམ་བློའི་འཁྱེར་སོ་དེ་ནི་སྤྱི་ཚོགས
ཤིག་གི་ཁྲོད་ཀྱི་དོན་དངོས་ཀྱི་ལག་ལེན་རྣམས་དང་སྤྱི་ཚོགས་ཀྱི་ཡུལ་སྲོལ་གོམས་
གཤིས་དེ་ཚོ་དང༌། སྤྱི་ཚོགས་གཞན་ཞིག་གི་བར་ལ་མི་འདྲ་བའི་ཁྱད་པར་ཆེས་
ཆེན་པོ་མེད་པ་ཞིག་ཏུ་ངོས་འཛིན་བྱེད་ཀྱིན་ཡོད་པ་དང་། གནད་དོན་དེ་དག་ནི་
བྷི་ནོ་དང་ཁོང་ཚོའི་བར་གྱི་མི་འདྲ་བའི་ཁྱད་པར་ལྟ་བུ་ཞིག་ཏུ་ངོས་བཟུང་ནས་ལག་
ལེན་ངོ་མའི་ཁྲོད་ནས་སྣང་མེད་དུ་བཞག་ན་འཐུས་པ་ཞིག་དུ་དྲན་གྱིན་ཡོད་པ་ཞིག་
རེད། དེ་བཞིན་དུ་མོས་ད་དུང་སྤྱི་ཚོགས་དང་སྤྱི་ཚོགས་ཀྱི་བར་གྱི་མི་འདྲ་བའི་ཁྱད་
པར་རྣམས་ཀྱང་ལག་ལེན་ངོ་མའི་ཁྲོད་ནས་བཏང་སྙོམས་སུ་བཞག་པ་ཡིན་ན་
འཚམས་པ་ཞིག་ཏུ་ངོས་འཛིན་བྱེད་ཀྱིན་ཡོད་ནའང་། དོན་དངོས་པོའི་ཆ་ནས་
བལྟས་པ་ཡིན་ན་མོས་རང་ཉིད་ཀྱི་གཉེན་སྒྲིག་དེ་ཧིན་དྷུབའི་ཆོས་དང་ཆོ་ག་གཞིར་
བཟུང་ནས་བྱས་པ་ཡིན་ནའང་། དེའིབརྒྱུད་རིམ་ཁྲོད་དུ་དམིགས་བསལ་གྱི་འགལ་
རྐྱེན་དང་གེགས་དབང་ཞིག་ཡོད་པ་ཤེས་ཀྱི་མེད་པ་ཞིག་རེད།
975-

བྷི་ནོ་ཡིས། ཁྱོད་ཀྱིས་ངེད་གཉིས་ཀྱི་གཉེན་སྒྲིག་གི་རྟེན་འབྲེལ་བྱ་གཞག་
ཁྲོད་དུ། ངེད་གཉིས་ཀྱིས་སྐུའདྲ་ཞིག་ལ་ངེས་པར་དུ་མཆོད་འབུལ་གསོལ་འདེབས་
བྱེད་དགོས་རེད་ཅེས་རྒྱུ་མཚན་འགོད་ཀྱིན་ཡོད་དམ། ཞེས་དྲིས།
ཕེ་རེ་ཤུ་བྷ་བྷུ་ཡི་མིག་ཟུར་གྱི་ལྟ་ཕྱོགས་དེ་ལོ་ལི་ཏཱ་ཡི་ཕྱོགས་ལ་སྐོར་བཞིན་
དུ། ཡོད། ཅེས་ལན་བརྒྱབས།
ལོ་ལི་ཏཱ་ཡིས་བསམ་ཚུལ་དེ་ལ་མོས་མཐུན་བྱེད་ཐུབ་ཀྱི་རེད་དམ། བྷི་
ནོ་ཡིས་ཀྱང་ལོ་ལི་ཏཱ་ཡི་ཕྱོགས་སུ་ཁ་བསྒྱུར་ནས་མོ་ལ་གཅིག་བལྟས་ཤིང་མོའི་
ངོ་གདོང་གི་རྣམ་པ་ལ་དཔག་ནས་བྷི་ནི་ཡིས་མོའི་ཡིད་ཀྱི་རྣམ་པར་ཤེས་པ་དེ་བསམ་
ཚུལ་དེའི་ཕྱོགས་སུ་འཁུམས་ཏེ་ཇེ་ཆུང་དུ་འགྲོ་བཞིན་ཡོད་པ་གསལ་པོར་རྟོགས།
ལོ་ལི་ཏཱ་ཡི་སེམས་ཀྱི་ཚོར་འདུ་རྣམས་ཀྱིས་མོ་མི་མངོན་པའི་གནས་བྱེ་བྲག་པ
མོ་ལ་གཏན་ནས་འདྲིས་གཤིབ་དང་མྱོང་གོམས་མེད་པ་ཞིག་གི་ནང་ལ་དབང་
མེད་དུ་དེད་ནས་འགྲོ་བཞིན་ཡོད་པ་བྷི་ནོ་ཡིས་མཐོང་ཚེ། ཁོའི་ཚེ་སྲོག་གི་རྣམ
པར་ཤེས་པའི་ཁྲོད་དུ་མོ་ལ་དུངས་སེམས་དང་འབྲེལ་བའི་སྙིང་རྗེ་ཞིག་སྐྱེས་པ་
དང་ཆབས་ཅིག ཁོའི་སེམས་ལ་རང་ཉིད་ཀྱིས་གྱོང་གུད་ཡོད་ཚད་ཐམས་ཅད་
ཁུར་ནས་མོ་ངེས་པར་དུ་ཛ་དྲག་གི་གནས་སྟངས་སྙིང་རྗེ་བ་དེ་ནས་སྐྱོབ་ཐུབ་པ་
ཞིག་བྱེད་དགོས་སྙམ་པའི་ཚོར་བ་སྐྱེས། དེ་ནི་ཇི་ལྟར་འཆི་རྐྱེན་གྱི་འཇིགས་
པ་ལ་མི་སྐྲག་པར་རྒྱལ་ཁ་འཐོབ་འདོད་ཀྱི་སྒོ་ནས་ཉག་ཕྲན་གྱི་མདའ་མོ་རྣམས་
ཀྱི་ཕྱོགས་སུ་ཁ་གཏད་ནས་བརྒྱུགས་པ་ལ་ལྟ་མི་བཟོད་པ་དེ་བཞིན་དུ། སྐྱེ་བོ་
བློ་སྟོབས་ལྡན་པ་ཞིག་གཡུལ་ས་ནས་ཕམ་སྟེ་ཕྱིར་ལོག་བརྒྱབས་ནས་ཡོང་བཞིན་
ཡོད་པ་ལྟ་བུའི་བློ་ཡུལ་དུ་འཆུན་དཀའ་བ་ཞིག་རེད། ཁོས་མོ་ལ་རྒྱལ་ཁ་
-976-

འཐོབ་པར་བྱེད་འཇུག་རྒྱུ་ཙམ་ཞིག་མ་ཡིན་པ་མོ་དེ་བཞིན་དུ་ཛ་དྲག་གི་ཉེན་ཁ་
ལས་སྐྱོབ་འདོད་ཀྱི་རེ་བ་ཡང་ཡོད་པ་ཞིག་རེད།
ལོ་ལི་ཏྭ་དུས་ཡུན་གང་འཚམས་ཤིག་གི་རིང་ལ་མགོ་བསྒྱུར་ནས་བསྡད་
ཅིང༌། དེ་རྗེས་མོས་རང་ཉིད་ཀྱི་ཞི་འཇམ་ལྡན་པའི་མིག་དཀྱུས་རིང་པོ་དེ་བྷི་
ནོ་ཡི་ཕྱོགས་སུ་བཏེགས་ནས། ཁྱོད་རང་ཁ་ཞེ་གཉིས་མེད་དང་སེམས་གཏིང་
རུས་པའི་ཁྲོད་ནས་སྐུ་འདྲ་ལ་དད་པ་དང་ཡིད་ཆེས་འདུག་གམ། ཞེས་དྲིས།
བྷི་ནོ་ཡིས་རེ་དོགས་ཀྱི་ཐེ་ཚོམ་སྤུ་ཙམ་ཡང་མེད་པར། མེད། ང་ལ་
སྐུ་འདྲ་ལ་དད་པ་དང་ཡིད་ཆེས་མེད། ང་ལ་མཚོན་ན། སྐུ་འདྲ་དེ་ལ་དཀོན་
མཆོག་ལྟ་བུའི་གདེང་འཇོག་གང་ཡང་མེད། དེ་ནི་སྤྱི་ཚོགས་ཀྱི་མཚོན་རྟགས་
ཙམ་ཞིག་རེད། ཅེས་ལན་བརྒྱབས།
ལོལི་ཏཱ་ཡི་འདྲི་རྩད་ཀྱི་སྒོནས། དེས་ན་ཁྱོད་ཀྱིས་ཕྱི་ཚུལ་གྱི་ངོས་ནས་དཀོན་
མཆོག་ལྟ་བུ་ཞིག་ལ་ངོས་འཛིན་གང་བྱས་པ་དེ་ནང་སེམས་ཀྱི་ཁྲོད་ནས་སྤྱི་ཚོགས་
ཀྱི་རྟགས་མཚན་ཙམ་ཞིག་ཏུ་ཆ་འཇོག་བྱེད་ཀྱིན་ཡོད་དམ། ཞེས་དྲིས།
བྷི་ནོ་ཡིས། ཕེ་རེ་ཤུ་བྷ་བྷུ་ཡི་ཕྱོགས་ལ་གཅིག་བལྟས་པ་དང་ཆབས་ཅིག
ངས་ང་རང་གཉིས་ཀྱི་གཉེན་སྒྲིག་གི་མཛད་སྒོ་དེ་སྐུ་འདྲ་ཞིག་གི་འཁྲིས་ནས་བྱེད་
འཇུག་རྒྱུ་མིན། ཞེས་བཤད།
ཕེ་རེ་ཤུབྷ་བྷུ་ཁོང་གི་རྐུབ་བཀྱག་སྟེང་ནས་ཡར་ལངས་པ་དང་མཉམ་དུ་ངག་
ནས། བྷི་ནོ། ཁྱོད་ཀྱིས་གནས་ཚུལ་ཐམས་ཅད་ཀྱི་ཐོག་ལ་ཞིབ་ཚགས་པོའི་སྒོ་
ནས་བསམ་གཞིག་བྱས་མི་འདུག གནད་དོན་དེ་ཁྱོད་རང་ཉིད་སྒེར་གྱི་བསམ་
ཚུལ་དང་དེ་མིན་སྐྱེ་བོ་གཞན་ཞིག་གི་རྒྱུ་མཚན་ཁོ་ན་ལ་ཐུག་ཡོད་པ་ཞིག་མ་རེད།
977-

གཉེན་སྒྲིག་གི་བྱ་གཞག་དེ་མི་སྒེར་བ་ཞིག་ཁོ་ནའི་གནས་སྟངས་ལ་འབྲེལ་ནས་ཡོད་
པ་ཞིག་མ་རེད། དེ་ནི་སྤྱི་ཚོ ཌ་ཀྱི་གནད་དོན་ཞིག་རེད། ཁྱོད་ཀྱིས་གནད་དོན་དེ་
ག་རེ་བྱས་ནས་བསམ་བློར་འཁོར་མ་ཐུབ་པ་རེད་དམ། མ་མཐའ་ཡང་ཁྱོད་ཀྱིས་
གནད་དོན་དེའི་ཕྱོཌ་ལ་ཞིབ་ཕྲའི་སྒོནས་ཉིན་ཤས་རིང་དུ་བསམ་བློ་ཐོངས། བྲེལ་
ཚུབ་ངང་ནས་འདི་ལྟར་གཉེན་སྒྲིག་གི་བྱ་གཞག་གཏན་འཁེལ་མ་བྱེད། ཅེས་སྨྲས།
སྐད་ཆ་འདི་དག་བཤད་པའི་རྗེས་སུ། ཕེ་རེ་ཤུ་བྷ་བྷུ་མེ་ཏོག་ལྡུམ་རའི་
ནང་དུ་ཕྱིན་ནས་དེར་གོམ་བགྲོད་བྱེད་རྒྱུའི་འགོ་བཙུགས། ལོ་ལི་ཏཱ་ཡང་ཁང་
མིག་དེ་ལས་ཕྱིར་འཐོན་རྒྱུའི་བསམ་ཚུལ་ཐོག་ཏུ་སླེབས་ནའང༌། མོའི་ཁ་ཕྱི་
ལ་ཕྱོགས་ཏེ་བྷི་ནོ་ལ་སྐད་ཆ་སྣོན་པ་ཞིག་བརྒྱབས་ཏེ། གལ་ཏེ་ང་ཚོའི་བསམ་
ཚུལ་དང་རེ་འདོད་དེ་ཚོ་ནོར་འཁྲུལ་ཅན་ཞིག་ཏུ་གྱུར་མེད་ན། ངས་རྒྱུ་མཚན་
ག་རེ་ཞིག་གི་ཕྱིར་དུ་ང་ཚོས་ལས་སླ་བོའི་སྒོ་ནས་རང་ཉིད་ཀྱི་དམ་བཅའ་རྣམས
ཕྱིར་འཐེན་བྱས་ཏེ། མགོ་འཕང་དམའ་བོའི་ཐོག་ནས་ངོ་ཚ་བྱེད་དགོས་དོན་
ཞིག་ནམ་ཡང་མཐོང་གིན་མི་འདུག གང་ཡིན་ཟེར་ན་དེ་སྤྱི་ཚོགས་ཤིག་གམ།
ཡང་ན་དོན་རྐྱེན་གཞན་ཞིག་གི་འགོག་རྐྱེན་དང་བཀའ་ཁྱབ་འོག་ཏུ་ཡོངས་སུ་
བསྟུན་ནས་འགྲོ་དགོས་པ་ཞིག་མ་རེད། ཁྱོད་ཀྱི་སེམས་ཀྱི་འཆར་སྒོའི་ལྟ་ཚུལ་
དེ་སྤྱི་ཚོགས་ལ་ཀུན་སྤྱོད་ཀྱི་སྟངས་འཛིན་བྱེད་སའི་ཁོར་ཡུག་ཅིག་ཡོད་པ་དང་།
ཁོར་ཡུག་དེ་ནི་ཡིད་བརྟན་མི་རུང་བའི་དཀྱུས་མ་ཞིག་དང་དེ་ལ་དྲང་བདེན་གྱི་
བྱ་བ་ལ་མཐའ་སྐྱེལ་ས་མེད་པ་ཞིག་རེད་བསམ་གྱིན་འདུག་གམ། ཞེས་སྨྲས།
བྷི་ནོ་ག་ལེར་བྱས་ཏེ་ཡར་ལངས་ནས་ལོ་ལི་ཏཱ་ཡི་མདུན་དུ་ཕྱིན་ཏེ་ངག་
ནས། ང་ལ་སྤྱི་ཚོགས་གང་ཞིག་གི་ཕྱོགས་ལ་ཡང་ཞེད་སྣང་མི་འདུག གལ་
978-

ཏེ་ངེད་གཉིས་མཉམ་གཅིག་ཏུ་སྦྲེལ་ནས་དྲང་བདེན་དང་ཚུལ་མཐུན་གྱི་འོག་ནས་
གནོད་འཚེ་མེད་པའི་གནས་ཤིག་ལ་སྐྱབས་བཅོལ་ཏེ་སྡོད་ཐུབ་པ་ཡིན་ན། དེ་
ལས་ལྷག་པའི་རླབས་ཆེན་གྱི་བྱ་བ་ཞིག་གནས་གང་ཞིག་ནས་ཁྱོད་ལ་རག་ཐུབ་
རྒྱུ་རེད་དམ། ཞེས་བཤད།
སྐབས་འདིར་བྷོར་དྷ་སུན་ངྷི་རེས་རླུང་ནག་འཚུབ་མ་ཞིག་དང་འདྲ་བར་
ནང་དུ་འཛུལ་ཡོང་ནས། ཁོ་གཉིས་ཀྱི་མདུན་ནས་ཡར་ལངས་ཏེ་སྐད་ཤུགས་
ཆེན་པོ་དང་བཅས་ངག་ནས། བྷི་ནོ། ངས་ཁྱོད་གང་ལྟར་མཐའ་མའི་དུས་
ལ་སླེབས་པའི་སྐབས་སུ་བྷ་རཱ་མོ་ཡི་ཚོགས་པའི་ཁྲོད་དུ་ཞུགས་རྒྱུ་མིན་པ་དེ་གོ་
སོང་། དེ་བདེན་པ་རེད་དམ། ཞེས་སྨྲས།
བྷིནོ་ཡིས་རྣལ་འབྱོར་བ་ཞིག་དང་འདྲ་བར་འོས་འཚམས་ཀྱི་སྒོནས། ངས་
རང་ཉིད་ཀྱི་སྟ་གོན་གྱི་ཆོ་ག་དང་མཐུན་པའི་བྱ་བ་རྩོམ་རྒྱུ་ཡིན། དེ་མིན་སྤྱི་ཚོགས་
གང་ཞིག་གི་ལམ་ལུགས་དང་བསྟུན་ནས་བྱ་བ་རྩོམ་རྒྱུ་མིན། ཞེས་སྨྲས།
བྷོར་དྷ་སུན་དྷི་རེས་ཀྱིས་ཁྲོ་གཏུམ་གྱི་སྡང་སེམས་དང་བཅས། དེས་
ན་ཁྱོད་ཀྱིས་ད་བར་དུ་བྱས་པའི་གཡོ་སྒྱུའི་མགོ་སྐོར་དང་ལྐོག་ཇུས་ཀྱི་ངན་གྲོས
དེ་ཐམས་ཅད་ཀྱི་ཆེད་མངགས་ཀྱི་དམིགས་ཡུལ་གཙོ་བོ་ཅི་ཞིག་ཡིན་ནམ། ཁྱོད་
ཀྱིས་ང་ལ་ཤོད་དང་། རྒྱུ་མཚན་ག་རེའི་ཆེད་དུ་ཁྱོད་ཀྱིས་ང་དང་བྷ་རཱ་མོ་ཡི་
ཚོགས་པའི་འཐུས་མི་རྣམས་ལ། བྷ་རཱ་མོ་ཡི་ཁྲོད་དུ་ཞུགས་རྒྱུའི་གཡོ་ཟོལ་བསྟན་
ནས་ང་ཚོ་ཚང་མ་ལ་དོན་མེད་ཀྱི་རྙོག་འཛིང་དང་མགོ་སྐོར་གཏོང་དགོས་བྱུང་
བ་རེད་དམ། ཁྱོད་ཀྱིས་བྱ་བ་དེ་འདྲ་བསྒྲུབས་པ་དེ་ལོ་ལི་ཏཱ་ལ་ཅི་འདྲའི་ཕམ་
ཁ་དང་གྱོང་གུད་ཅིག་ཡིན་པའི་ཐད་ལ་ཁྱོད་ཀྱིས་དུས་ཡུན་སྐར་མ་གཅིག་ལའང་
—-979-

བསམ་གཞིག་བྱེད་མ་མྱོང་བ་རེད་དམ། ཞེས་སྨྲས།
སྐབས་དེར་ལོ་ལི་ཏཱ་མོའི་སྐད་ཆའི་བར་ལ་འཚངས་ནས། བྷི་ནོ་བྷ་བྷུ་
བྷ་རཱ་མོ་ཡི་ཆོ་ག་དང་མཐུན་པའི་སྒོནས་ཚོགས་ཞུགས་བྱེད་རྒྱ་དེ་ང་ཚོའི་ཚོགས
པའི་ཁྲོད་ཀྱི་མི་ཚང་མའི་འདོད་མོས་ཀྱི་བསམ་ཚུལ་མ་རེད། ཁྱོད་ཀྱིས་ཚགས
ཤོག་དེ་ཚོ་བཀླགས་མེད་དམ། དེ་ལྟ་བུའི་ཚོགས་པ་ཞིག་གི་ནང་དུ་ངེས་པར་
དུ་འཛུལ་དགོས་པའི་རྒྱུ་མཚན་ག་རེ་འདུག་གམ། ཞེས་སྨྲས།
བྷོར་དྷ་སུན་དྷི་རེས་ཀྱིས། གལ་ཏེ་ཁོ་བྷ་རཱ་མོ་ཡི་ཚོགས་པའི་ལམ་ལུགས་
དང་བསྟུན་ནས་ཚོགས་མིར་མ་ཞུགས་པ་ཡིན་ན། དེ་རྗེས་ཁྱོད་གཉིས་ཀྱི་གཉེན་
སྒྲིག་གི་བྱ་གཞག་དེ་ཚུལ་ཇི་ལྟར་འབྱུང་ཐུབ་པ་ཞིག་རེད་དམ། ཞེས་དྲིས།
ལོ་ལི་ཏཱ་ཡིས། དེ་འབྱུང་མི་ཐུབ་པའི་རྒྱུ་མཚན་ཅི་ཞིག་འདུག་གམ། ཞེས་
འདྲི་རྩད་བྱས།
བྷོར་དྷ་སུན་དྷི་རེས་ཀྱིས། དེས་ནས་ཁྱོད་ཀྱིས་གཉེན་སྒྲིག་གི་བྱ་གཞག་དེ་
ཧིན་དྷུབའི་ཆོས་ལུགས་དང་ཆོ་ག་གཞིར་བཟུང་ནས་བྱེད་རྒྱུ་ཡིན་ནམ། ཞེས་དྲིས།
བྷི་ནོ་ཡིས། དེ་བྱེད་ཆོག་གི་རེད། དེའི་ཐོག་ལ་འགལ་རྐྱེན་བར་ཆད་
ག་རེ་ཞིག་འབྱུང་གི་ཡོད་ནའང་ངས་དཀའ་ངལ་དེ་དག་གི་ཕྱོགས་ནས་ཐར་ཐབས་
བྱེད་ཐུབ་རྒྱུ་རེད། ཅེས་སྨྲས།
བྷོར་དྷ་སུན་དྷི་རེས་འཁྲུག་ཙམ་ཞིག་གི་རིང་ལ་ཁ་གྲག་རྒྱུ་མེད་པར་གྱུར་
བ་དང༌། དེ་རྗེས་མོས་རྩུབ་སྤྱོད་དང་བཅས། བྷི་ནོ་ཕར་རྒྱུགས། ཁང་པ་
འདིའི་ནང་ནས་ལོག་རྒྱུགས། ཁྱོད་ཁང་པ་འདིའི་ནང་དུ་ཕྱིན་ཆད་གཏན་ནས་
མ་ཡོང་། ཞེས་སྨྲས།། །།
980-

ལེའུ་རེ་གསུམ་པ།
།སུའུ་ཆར་རས་ཐ་ཡིས་ཉི་མ་དེ་ལ་གྷོ་ར་ཏན་ཏན་མོ་ལ་ཐུག་
འཕྲད་དུ་ཡོང་རྒྱུ་ཡིན་པ་ཤེས་པར་བརྟེན། ཞོགས་པ་སྔ་པོ་ནས་བཟུང་མོའི་ཤེས་
རྒྱུད་ཀྱི་ཚོར་འདུ་ལ་རང་འགུལ་གྱི་ངར་ཤུགས་འཕར་ནས་བསྡད། མོའི་སེམས་
ཀྱི་དགའ་སྤྲོའི་ཚོར་འདུ་དེ་དང་ལྷན་དུ་མོ་རང་ཉིད་ཀྱིས་རེ་སྒུག་བྱེད་ཡུལ་གྱི་མགྲོན་
པོ་དེའི་ཐད་ལ་མོ་རང་ཉིད་ཀྱི་ཕྱོགས་ལ་དངངས་སྐྲག་གི་ཚོར་འདུ་ཞིག་ཀྱང་འདྲེས་
ནས་ཡོད་པ་མོས་ཚོར། གང་ཡིན་ཟེར་ན་ཁོང་ཚོའི་བར་དུ་བྱུང་དང་འབྱུང་
བཞིན་པའི་རྩོད་རྙོག་དེ་དག་མོ་རང་ཉིད་ཆུང་བྱིས་པའི་དུས་ནས་བཟུང་ཁོང་ཚོའི་
ཡུལ་སྲོལ་གོམས་གཤིས་སོགས་ཀྱི་བར་ནས་འཐོན་བཞིན་ཡོད་པའི་གཞི་རྩའི་
འགལ་རྐྱེན་གཙོ་བོ་ཞིག་ཡིན་པ་དང་། ད་ཆར་མོ་མི་ཚེ་གསར་པའི་མདུན་ལམ་
ཞིག་གི་ཕྱོགས་སུ་གྷོ་ར་ཡིས་འཁྲིད་བཞིན་ཡོད་པ་དེས་མོ་ལྷིང་འཇགས་མེད་པའི་
གནས་སྟངས་ཤིག་གི་འོག་ཏུ་འགྲོ་བཞིན་ཡོད་པའི་རྒྱུ་མཚན་གྱིས་རེད།
དཔེར་ན་ཁ་རྩང་གི་ཉིན་མོ་དེར་གྷོ་ར་ཡིས་མོའི་ཨ་ནེའི་མཆོད་འབུལ་བྱེད་
981-

ཡུལ་གྱི་སྐུའདྲ་ལ་མགོ་བོ་བསྒུར་ནས་གུས་འདུད་བྱེད་བཞིན་པའི་སྐབས་སུ། མོའི་
སེམས་ལ་དེ་ནི་རང་ཉིད་ལ་གྲི་རྩེ་ཞིག་གིས་བསྙུན་པ་ལྟ་བུའི་ཚོར་འདུ་སྐྱེས། སྐབས་
དེར་མོས་རང་རྒྱུད་ཀྱི་ཚོར་འདུ་ལ་སྟངས་འཛིན་བྱས་ཏེ་རང་ཉིད་ལ་སྤྲོ་བ་བསྲིང་
བའི་ཕྱིར་དུ། གྷོ་ར་ཡིས་སྐུ་འདྲ་ལ་དད་གུས་བྱས་པ་ལ་གནད་འགག་ག་རེ་འདུག་
གམ། དེ་ཁོ་རང་ཉིད་ཀྱི་དད་པ་དང་ཡིད་ཆེས་ཡིན་ན་དེ་ལ་མ་འགྲིག་པ་ཅི་ཞིག་
འདུག་གམ། ཞེས་མོ་རང་ཉིད་ཀྱིས་རང་ཉིད་ལ་དྲི་བ་བཏང༌། དུས་ནམ་ཞིག་
གི་ཚེ་ཡིན་ནའང་མོས་གྷོ་ར་ཡི་ཀུན་སྤྱོད་ཁྲོད་ནས་བྱུང་བའི་དོན་རྐྱེན་མཐའ་དག་
ཆོས་ལུགས་ཀྱི་ཡིད་ཆེས་དང་འབྲེལ་བའི་འཐབ་རྩོད་ཅིག་ཏུ་འགྱུར་བཞིན་ཡོད་
པ་དང་། དེ་མོ་རང་ཉིད་ཀྱི་མི་ཚེའི་ནང་དུ་རང་ཉིད་དང་ལྷན་དུ་འདར་སིག་
རྒྱག་དགོས་པའི་གཞི་རྩའི་རྒྱུ་རྐྱེན་ཞིག་ཏུ་མཐོང་གི་ཡོད་པ་ཞིག་རེད། དེ་འདྲ
ཡིན་ན་དཀོན་མཆོག་གིས་མོ་ལ་སེམས་ཀྱི་ཞི་བདེ་སྤྲོད་ཀྱིན་མེད་པ་རེད་དམ།
ཧ་རེས་མོ་ཧེས་ནེས་ཀྱིས་དེ་རིང་ཡང་བསྐྱར་སུའུ་ཆར་རས་ཐ་ཡི་དེང་
རབས་ཀྱི་བསམ་བློའི་ལྟ་གྲུབ་ལྡན་པའི་ཁེངས་སེམས་ཆེན་པོ་དེ་ལ་མིག་དཔེ་སྟོན་
པའི་ཆེད་དུ། མོ་རང་ཉིད་ཀྱིས་མཆོད་འབུལ་གསོལ་འདེབས་བྱེད་ཡུལ་གྱི་སྐུ
འདྲ་དེ་གང་དུ་ཡོད་པའི་གནས་དེར་གྷོ་ར་ཁྲིད་ནས་ཕྱིན་པ་དང་། གྷོ་ར་ཡིས་
ཀྱང་དེ་རིང་ཡང་བསྐྱར་མོའི་སྐུ་འདྲ་དེ་ལ་གུས་འདུད་མཆོད་འབུལ་བྱས།
དེ་རྗེས་མི་རིང་བར་སུའུ་ཆར་རས་ཐ་ཡིས་ཡང་བསྐྱར་གྷོ་ར་འོག་ཤོད་
ཀྱི་འབྲེལ་མཐུད་སྣེ་ལེན་ཁང་དུ་ཁྲིད་དེ་ངག་ནས། ཁྱོད་རང་ལ་སྐུ་འདྲ་དེ་ལ་
ཡིད་ཆེས་དང་དད་པ་འདུག་གམ། ཞེས་དྲིས།
གྷོ་ར་ཡིས་རྒྱུན་ལྡན་མ་ཡིན་པའི་ངག་གི་གདངས་ལ་དྲངས་པའི་སྒོ་ནས་
982-

ང་ལ་ཡིད་ཆེས་དང་དད་པ་ཡོད་དང་ཡོད། དེ་སྨྲ་མི་དགོས་པ་ཞིག་རེད། ཅེས་
ལན་བརྒྱབས།
སུའུ་ཆར་རས་ཐ་ཡིས་ཁོས་དེ་ལྟར་ལན་བརྒྱབས་པ་ཐོས་པའི་ཚེ། ཁོའི་
སྐད་ཆ་ལ་བསྐྱར་དུ་དྲི་བ་དང་ལན་གང་ཡང་མ་བརྒྱབས། འོན་ཀྱང་མགོ་བོ་
ནང་དུ་བསྒུར་བ་དང་ཆབས་ཅིག་ལྷིང་འཇགས་སུ་བསྡད། སུའུ་ཆར་རས་ཐ་
དེ་ལྟར་ཉམ་ཆུང་དང་དཀའ་དུབ་ཀྱི་གདུང་བའི་འོག་ཏུ་ཁུ་སིམ་མེར་བསྡད་པ་
གྷོ་ར་ཡིས་མཐོང་བའི་ཚེ། ཁོ་ལ་ཡ་མཚན་པའི་ཚོར་སྣང་ཞིག་སྐྱེས་པ་དང་བསྟུན་
ངག་ནས། སུའུ་ཆར་རས་ཐ་འདིར་ཉོན་དང་། ངས་ཁྱོད་རང་ལ་དངོས་ཡོད
ཀྱི་བདེན་པ་དེ་གསལ་བཤད་ངོ་སྤྲོད་བྱེད་ཆོག སྐུ་འདྲ་ཞིག་ལ་ང་ལ་དད་པ་
དང་ཡིད་ཆེས་ཡོད་མེད་དེ། དོན་དངོས་པོའི་ཆ་ནས་བཤད་པ་ཡིན་ན། ང་
རང་ཉིད་ཀྱིས་ཀྱང་གདེང་ཚོད་ཡོད་པ་ཞིག་བརྗོད་ཐུབ་ཀྱིན་མེད། འོན་ཀྱང་
ངས་རང་ཉིད་ཀྱི་རྒྱལ་ཁབ་དང་མི་རིགས་ཀྱི་སེམས་ཀྱི་ཡིད་ཆེས་དང་དད་པ་ལ་
གདེང་འཇོག་དང་བརྩི་བཀུར་བྱེད་ཀྱིན་ཡོད། ང་ཚོའི་རྒྱལ་ཁབ་ཧྲིལ་པོའི་ནང་
གི་དད་པ་དང་ཡིད་ཆེས། མཆོད་འབུལ་དང་གསོལ་འདེབས་སོགས་ཀྱི་རིམ་
པ་དེ་དག་དུས་རབས་མང་པོའི་བརྒྱུད་རིམ་ཁྲོད་ནས་རིམ་གྱིས་བྱུང་བའི་དོན་
རྐྱེན་ཞིག་ཡིན་པ་དང་། དེ་ནི་ངས་ལྷག་བསམ་རྣམ་པར་དག་ཅིང་ཁ་ཞེ་གཉིས་
མེད་ཀྱི་བྱ་བ་དགེ་མཚན་ལྡན་པ་ཞིག་དང་རིན་ཐང་ལྡན་པ་ཞིག་ཏུ་ངོས་འཛིན་
བྱེད་ཀྱིན་ཡོད། ངས་དུས་ནམ་ཡང་དེ་ནི་ཡེ་ཤུབའི་ཆོས་ལུགས་ཁྱབ་སྤེལ་གཏོང་
མཁན་རྣམས་ཀྱི་ཁ་ཞེ་མི་མཚུངས་པའི་སྤྱོད་ལམ་འཁྱེར་སྟངས་ལྟ་བུ་ཞིག་ཏུ་ངོས་
ལེན་བྱེད་ཀྱིན་མེད། ཅེས་སྨྲས།
983-

སུའུ་ཆར་རས་ཐ་ཡིས་རྟོག་དཔྱོད་ལྡན་པའི་སྒོ་ནས་གྷོ་ར་ཡི་ངོ་གདོང་ལ་
གཅིག་བལྟས་ཤིང་། གྷོ་ར་ཡིས་མུ་མཐུད་དུ་སྐད་ཆའི་འཕྲོ་མཐུད་དེ། ངས་
ཁྱོད་ལ་གང་བཤད་པའི་སྐད་ཆ་དེ་དག་གི་ནང་དོན་ཡོངས་སུ་རྫོགས་པའི་ཕྱོགས
ལ་ཁྱོད་ཀྱིས་བློ་ཁ་ཕྱོགས་མི་ཐུབ་པའམ། དེའི་དོན་རྐྱེན་རྟོགས་མི་ཐུབ་པ་དེ་
ངས་ཤེས་ཀྱིན་འདུག གང་ཡིན་ཟེར་ན་དུས་ད་ལྟ་ལ་ཐུག་གི་བར་དུ་ཁྱོད་ཆོས་
ལུགས་སམ་གྲུབ་མཐའ་བྱེ་བྲག་པ་ཞིག་གི་ཚོགས་མི་བྱས་ནས་བསྡད་པར་བརྟེན།
ཁྱོད་ཀྱིས་ཕྱོགས་ཐམས་ཅད་ཀྱི་གནས་སྟངས་སོགས་ལ་ཞིབ་ཅིང་ཕྲ་བའི་སྒོ་ནས་
བསམ་གཞིག་གོ་རྟོགས་བྱེད་རྒྱུའི་སྟོབས་ཤུགས་དེ་བརླགས་ནས་བསྡད་ཡོད་
པ་རེད། དེར་བརྟེན་དུས་ནམ་ཞིག་གི་ཚེ། ཁྱོད་ཀྱིས་རང་ཉིད་ཀྱི་ཁང་པ་ནང་
གི་རང་གི་ཨ་ནེ་ཡིས་མཆོད་འབུལ་བྱེད་ཡུལ་གྱི་སྐུ་འདྲ་དེ་མཐོང་པའི་སྐབས་སུ།
དེ་ནི་རྡོ་རྡོག་རྡོག་ཅིག་ཁོ་ན་མ་གཏོགས་མཐོང་གི་མེད་པ་ཞིག་རེད། འོན་ཀྱང་
ངས་སེམས་ལྤགས་སྲབ་པའི་ཁྱོད་ཀྱི་ཨ་ནེའི་སེམས་ཁམས་དེ་དད་གུས་དང་ཡིད་
ཆེས་ཀྱིས་ཡོངས་སུ་ཁེངས་ཡོད་པ་མཐོང་གི་འདུག དེར་བརྟེན་ངས་གནས་
ལུགས་དེ་མཐོང་བཞིན་དུ་ཚུལ་ཇི་ལྟར་དེ་ལ་ཁོང་ཁྲོ་འམ་ཡང་ན་དམའ་འབེབས་
བྱེད་རིགས་རྒྱུ་རེད་དམ། ཁྱོད་ཀྱི་བསམ་བློའི་རྟོག་འཆར་ཁྲོད་དུ་དེ་ལྟ་བུའི་ཚེ
སྲོག་གིས་མཆོད་པའི་གནས་དེ་ནི་རྡོ་རྡོག་རྡོག་ཅིག་གི་མཆོད་གནས་ཙམ་ཞིག་
རེད་བསམ་གྱིན་འདུག་གམ། ཞེས་སྨྲས།
སུའུ་ཆར་རས་ཐ་ཡིས། གལ་ཏེ་ཡིད་ཆེས་དང་དད་པ་གཅིག་པུས་འགྲིག་
གི་ཡོད་ན། ཁྱོད་ཀྱིས་ཡིད་ཆེས་དང་དད་པའི་དམིགས་ཡུལ་ཐོག་ལ་བསམ་
གཞིག་དང་གདེང་འཇོག་གཏན་ནས་བྱེད་མི་དགོས་པ་ཞིག་རེད་དམ། ཞེས་
·984-

དྲིས།
གྷོ་ར་ཡི་སེམས་རྒྱུད་ལ་སྔར་ལས་ཀྱང་ཚོར་འདུ་དྲག་པོའི་ངར་ཤུགས་
ཤིག་རྒྱས་པ་དང་ཆབས་ཅིག སྐད་ཆའི་བརྒྱུད་རིམ་གཞན་ཞིག་གི་ཁྲོད་ནས་
སྨྲས་པ་ཡིན་ན། ཁྱོད་ཀྱི་སེམས་ལ་ཕྱག་མཆོད་དང་གསོལ་འདེབས་བྱེད་རྒྱུ
དེ་ཚད་གཞི་ངེས་ཅན་ཞིག་གི་འོག་ལ་ཡོད་པའི་བསྒྲུབ་བྱ་ཞིག་ཡིན་པ་དེ་བཞིན
དུ། དཀོན་མཆོག་ཀྱང་འགལ་འཛོལ་གྱི་གནས་ཤིག་ཡིན་པའི་བསམ་གཞིག་
བྱེད་ཀྱིན་ཡོད་པ་རེད། འོན་ཀྱང་ཁྱོད་ཀྱིས་དུས་སྐབས་དང་བར་སྣང་གི་སྟོང་
ཆའི་བརྒྱུད་རིམ་ཞིག་གི་འོག་ནས་དེ་ལྟ་བུའི་ཚད་གཞི་དེ་ལ་ངེས་ཤེས་རྙེད་པ་ཞིག་
བྱེད་ཐུབ་ཀྱིན་འདུག་གམ། ཁྱོད་ཀྱི་སེམས་ལ་ངེས་པར་དུ་འཇོག་དགོས་པ་ཞིག་
ལ། དུས་ནམ་ཞིག་གི་ཚེ་ཁྱོད་ཀྱི་སེམས་པ་དེ་དམ་པའི་ཆོས་ཕྱོགས་དང་འབྲེལ་
བའི་གསུང་རབ་ཆེ་གེ་མོ་ཞིག་གི་ཐོག་ལ་གཏད་པའི་ཚེ། ཁྱོད་ཀྱི་ཚེ་སྲོག་གི་རྣམ་
པར་ཤེས་པའི་ཁྲོད་དུ་མོས་གུས་ཀྱི་དད་པ་འགོག་དུ་མེད་པ་ཞིག་སྐྱེ་ངེས་པ་ཞིག
རེད། འོན་ཀྱང་དེ་ལྟ་བུའི་དམ་པའི་ཆོས་ཕྱོགས་དང་འབྲེལ་བའི་གསུང་རབ་
ཀྱི་གཞུང་ལུགས་དེ་ཤོག་བུ་ཞིག་གི་སྟེང་ལ་བྲིས་ནས་ཡོད་པར་བརྟེན། ཁྱོད་
ཀྱིས་དམ་པའི་ཆོས་ཕྱོགས་དང་འབྲེལ་བའི་གསུང་རབ་ཀྱི་བླ་ན་མེད་པའི་རིན
ཐང་དེ་ཤོག་བུ་རྒྱ་ཆེ་ཆུང་དང་དཔར་རྩའི་ཡིག་འབྲུ་མང་ཉུང་སོགས་ལ་དཔག་
ནས་གཏན་ལ་འབེབ་རྒྱུ་རེད་དམ། གསུང་རབ་དེའི་ཁྲོད་ཀྱི་བསམ་བློའི་འཁྱེར་
སོ་ཚད་ཀྱིས་གཞལ་དུ་མེད་པ་དེ་ནི། གསུང་རབ་དེའི་ཁྱབ་ཚད་ཀྱི་རྣམ་པ་ལས་
ཀྱང་བརྒལ་བའི་གནས་ལུགས་བླ་ན་མེད་པ་ཞིག་རེད། དེ་འདྲ་ཡིན་དུས་ཁྱོད་
ཀྱིཨ་ནེ་ཡིས་མཆོད་འབུལ་བྱེད་ཡུལ་གྱི་སྐུའདྲ་ཆུང་ཆུང་དེ་ཁྱོད་ཀྱི་ཨ་ནེ་ལ་མཚོན་
—-985—

ན་དོན་དངོས་པོའི་ཆ་ནས་མཐའ་མེད་པའི་མཁའ་དབྱིངས་ལ་ཉི་མ་དང་ཟླ་བ།
གཞན་རྒྱུ་སྐར་རྣམས་ཀྱིས་ཡོངས་སུ་སྤྲས་ནས་ཡོད་པ་ལས་ཀྱང་རིན་ཐང་གཞལ་
དུ་མེད་པ་ཞིག་རེད། ཁྱོད་ཀྱི་སེམས་ལ་དེ་ལྟ་བུའི་རིན་ཐང་གཏན་ལ་འབེབ
རྒྱུ་མེད་པ་དེ། རྣམ་པ་དང་བོངས་ཚད་སོགས་ཀྱི་རྣམ་གཞག་གཞལ་དུ་མེད་
པ་ཞིག་ཡིན་པའི་བསམ་བློ་འཁོར་གྱིན་ཡོད་པ་རེད། དེར་བརྟེན་ཁྱོད་ཀྱིས་གནད
དོན་དེའི་ཕྱོགས་ལ་བསམ་གཞིག་བྱེད་པ་ལ་རང་གི་མིག་གཉིས་ཀ་དེ་གནད་དོན་
དེ་དང་ངེས་པར་དུ་རྒྱང་ཐག་ཉེ་བ་བྱེད་དགོས་པ་ཞིག་རེད། ངས་ཁྱོད་ལ་སྐད་
ཆ་འདིས་ཕན་ཐོགས་ཡོད་དང་མེད་གསལ་པོ་ཤེས་ཀྱིན་མེད། འོན་ཀྱང་ཁྱོད་
རང་ཉིད་ཀྱིས་མིག་ཕྱེས་ནས་བལྟས་པ་ཡིན་ན། སྐུ་འདྲ་ལྟ་བུའི་དངོས་པོ་ཆུང་
ཆུང་ཞིག་གི་ཕྱོགས་ནས་ཀྱང་ཚེ་སྲོག་གི་རྣམ་པར་ཤེས་པའི་གཞལ་ཚད་མཐའ་
མེད་པ་དེ་མཐོང་ཐུབ་པ་ཞིག་རེད། གལ་ཏེ་དེ་འདྲ་མིན་པའི་དབང་དུ་བཏང་
ན་དུས་ནམ་ཞིག་གི་ཚེ། ཁྱོད་ཀྱི་ཨ་ནེའི་མི་ཚེ་ཧྲིལ་པོའི་ཁྲོད་ཀྱི་བདེ་སྐྱིད་ལ་ཕམ
ཁ་དང་བརྡབ་སྐྱོན་བྱུང་བ་དེ་ཡི་ཚེ། མོ་ག་རེ་བྱས་ནས་སྐུ་འདྲ་དེའི་ཕྱོགས་ལ་
འགོར་འགྱང་མེད་པར་སླེབས་པ་རེད་དམ། གལ་ཏེ་དེ་ནི་རང་སྣང་གང་དྲན་
གྱི་རྩེད་འཇོའི་བྱ་སྤྱོད་ལྟ་བུ་ཞིག་ཡིན་པའི་དབང་དུ་བཏང་ན། མོའི་ཚེ་སྲོག་གི་
ཁྲོད་ཀྱི་དེ་ལྟ་བུའི་སྟོང་ཆ་ཆེན་པོ་དེ་རྡོ་རྡོག་རྡོག་གི་སྐུ་འདྲ་ཙམ་ཞིག་གིས་ཚུལ་ཇི་
ལྟར་སེལ་ནུས་ཀྱི་རེད་དམ། འགྲོ་བ་མིའི་སེམས་རྒྱུད་ཀྱི་སྟོང་ཆ་དེ་གཞལ་དུ་
མེད་པའི་སེམས་ཀྱི་ཚོར་འདུ་ཁོ་ན་ཞིག་མ་གཏོགས་གཞན་གང་གིས་ཀྱང་བརྒྱང་
ཐབས་མེད་པ་ཞིག་རེད། ཅེས་སྨྲས།
སུའུ་ཆར་རས་ཐ་ལ་མཚོན་ན། དེ་ལྟ་བུའི་ཞིབ་ཅིང་ཕྲ་བའི་དགག་སྒྲུབ་
986-

ཀྱི་རྩོད་པ་རྣམས་ལ་ལན་འདེབས་མི་སྲིད་པ་ཞིག་རེད། འོན་ཀྱང་དེ་ལྟ་ནའང་
མོའི་སེམས་ལ་སྐད་ཆ་དེ་ཚོ་ཚང་མ་ཡང་དག་པ་དང་བདེན་པ་འབའ་ཞིག་རེད་
སྙམ་པའི་ངོས་ལེན་ཡང་བྱེད་མི་ཐུབ་པ་ཞིག་རེད། དེར་བརྟེན་མོས་སྐད་ཆ་
དེ་དག་ལ་འདོད་ཚུལ་གསར་པའི་དགག་སྒྲུབ་གང་ཡང་མ་བྱས་པར་ཚོར་འདུ་
དྲག་པོའི་ཟུག་རྔུའི་འོག་ཏུ་ཁུ་སིམ་མེར་བསྡད། ཕན་ཚུན་གྱི་ལྟ་གྲུབ་དང་བསམ་
ཚུལ་ཐོག་ལ་དགག་སྒྲུབ་ཀྱི་རྩོད་པ་བྱེད་པའི་དུས་ནམ་ཞིག་གི་ཚེ་ཡིན་ནའང་།
གྷོ་ར་ལ་རང་གི་ཁ་གཏད་ཀྱི་འགལ་ཟླའི་ཕྱོགས་ལ་ཡ་ང་དང་སྙིང་རྗེའི་དྲི་ཙམ་
ཡང་མེད་པ་ཙམ་དུ་མ་ཟད། ད་དུང་ཁོས་རང་ཉིད་ཀྱི་འགལ་ཟླ་དེ་ཚོ་བསྒྲལ་
བྱ་རུ་གྱུར་པའི་སེམས་ཅན་དུད་འགྲོ་ལྟ་བུ་ཞིག་ཏུ་ངོས་བཟུང་ནས་དྲག་སྤྱོད་ཀྱི་
སྒོ་ནས་སྲོག་ལ་རྔམ་པའི་སྡང་སེམས་བྱེད་བཞིན་ཡོད་པ་ཞིག་རེད། འོན་ཀྱང་
དེ་རིང་ཁོས་སུའུ་ཆར་རས་ཐ་ཡི་སྐད་ཆ་གཅིག་ཀྱང་མ་བཤད་པར་མངོན་གསལ་
དོད་པོའི་སྒོ་ནས་ཕམ་ཁ་ངོས་ལེན་བྱས་པ་མཐོང་དུས། ཁོའི་སེམས་རྒྱུད་ན་
གདུང་སེམས་ཀྱི་ཚོར་འདུ་ཤུགས་དྲག་པོ་ཞིག་སྐྱེས། དེར་བརྟེན་ཁོས་ཞི་འཇམ་
གྱི་སྒོ་ནས་སྐད་ཆའི་འཕྲོ་མཐུད་དེ། ངའི་སེམས་ལ་ཁྱོད་ཀྱིས་ཆོས་ལུགས་ཕྱོགས་
ལ་འཛིན་པའི་ནག་ཉེས་སོགས་ཀྱི་འགལ་ཟླའི་སྐད་ཆ་གང་ཡང་བཤད་རྒྱུའི་འདོད་
པ་མེད། འོན་ཀྱང་ངས་གང་ཞིག་བཤད་འདོད་ཀྱིན་ཡོད་དམ་ཞེ་ན། དེ་ཁྱོད་
ཀྱིས་ཟུར་ཟ་དང་འབྲེལ་བའི་སྒོ་ནས་རྗོད་ཀྱིན་ཡོད་པའི་སྐུ་འདྲ་དེ་ཁྱོད་ཀྱིས་རང་
ཉིད་ཀྱི་མིག་གཉིས་ཀ་དང་འབྲེལ་བའི་སྒོ་ནས་བལྟས་པ་ཙམ་ཞིག་གིས་དེའི་གོ་
དོན་རྟོགས་ཐུབ་པ་ཞིག་མ་རེད་ཅེས་པ་ཙམ་ཞིག་ཁོ་ན་བརྗོད་འདོད་ཡོད། སྐྱེ་
བོ་སུ་ཞིག་གིས་སེམས་རྒྱུད་འདུལ་བའི་སྒོ་ནས་སྐུ་འདྲ་ལ་བསམ་གཞིག་བྱས་པ་
- 987-

ཡིན་ན། བསམ་གཞིག་དེའི་བརྒྱུད་རིམ་ཁྲོད་ནས་ཁོའི་ཚེ་སྲོག་གི་རྣམ་པར་
ཤེས་པ་ལ་འདོད་བློ་ཁེངས་པའི་ཡིད་ཚིམ་པ་ཞིག་སྐྱེ་ངེས་རེད། དེ་མིན་སྐྱེ་
བོ་སུ་ཞིག་གི་ལྷན་སྐྱེས་ཀྱི་རང་གཤིས་ལ་སྐུ་འདྲ་སོགས་ལ་ཡིད་ཆེས་དང་དད
པ་བྱེད་རྒྱུའི་འདོད་མོས་མེད་པ་ཡིན་ན། སྐྱེ་བོ་དེ་ཚོ་ནི་སྐུ་འདྲ་དེ་རིགས་མི་
རྟག་པའི་རང་བཞིན་ཅན་ནམ། ཡང་ན་འགྱུར་མེད་རྟག་པའི་རང་བཞིན་
ཅན་གང་ཡིན། གཞན་ཚད་གཞི་ངེས་ཅན་ཞིག་གི་འོག་ཏུ་ཡོད་པའམ་ཡང་
ན་ཚད་མེད་པ་སོགས་ཀྱི་གནས་སྟངས་གང་ཞིག་གི་འོག་ཏུ་ཡོད་མེད་སོགས་
ངོས་འཛིན་བྱེད་མཁན་གྱི་མི་རྣམས་རེད། ངས་ཁྱོད་ལ་ཁ་ཚོན་བཅད་ནས་
བཤད་ཐུབ་པ་ཞིག་ལ། ང་ཚོའི་རྒྱལ་ཁབ་ཀྱི་ནང་གི་མཆོད་འབུལ་གསོལ་
འདེབས་བྱེད་མཁན་དེ་ཚོས་ཁོ་རང་ཚོའི་ཡིད་ཆེས་ཀྱི་མོས་གུས་དེ་མཆོད་ཡུལ་
གྱི་དངོས་པོ་གྲངས་དང་ཚད་ཀྱིས་གཞལ་དུ་མེད་པ་དེ་ལ་ནམ་ཡང་འབུལ་གྱིན་
ཡོད་པ་མ་རེད། དེར་བརྟེན་ཁོང་ཚོའི་གཤིས་རྒྱུད་ཀྱི་མཆོད་འབུལ་ལ་སྤྲོ་
བའི་དགའ་ཚོར་དེ་ཚད་གཞི་ངེས་ཅན་གྱི་ཁྲོད་ཀྱི་ཁྱབ་ཚད་དུ་བརླག་འགྲོ་བཞིན་
ཡོད་པ་ཞིག་རེད། ཅེས་བཤད།
སུའུ་ཆར་རས་ཐ་ཡིས་ངོས་ལེན་མེད་པའི་རྣམ་པའི་སྒོནས། ཡིན་ནའང་སྐྱེ་
བོ་ཡོད་དོ་ཅོག་ཡིད་ཆེས་དང་དད་པ་ཡོད་པའི་ཆོས་པ་ཤ་སྟག་མ་རེད། ཅེས་བཤད།
གྷོ་ར་ཡིས་སྐད་ཤུགས་ཆེན་པོ་དང་བཅས། སྐྱེ་བོ་ཚང་མ་ཆོས་པ་ཡང་
དག་པར་མིན་པའི་གནད་དོན་དེ་སྐྱེ་བོ་གཞན་རྣམས་ལ་གནད་འགག་ཇི་འདྲ་
ཞིག་ཏུ་འགྱུར་གྱིན་འདུག་གམ། བྷ་རཱ་མོ་ཡི་ཚོགས་པའི་ཁྲོད་ཀྱི་ཆོས་པ་རྣམ་
དག་མིན་པའི་སྐྱེ་བོ་དེ་ཚོས་བྱ་བ་ག་རེ་བྱེད་ཀྱིན་འདུག་གམ། ཁོང་ཚོའི་དད་
988-

གུས་དང་ཡིད་ཆེས་ཚང་མ་གཏིང་མཐའ་མེད་པའི་སྟོང་ཆ་ཞིག་གི་ཁྲོད་དུ་ཐིམ་
པ་རེད་དམ་ཞེ་ན་མ་རེད། དེ་ལས་ཀྱང་སྐྱོ་བ། སྟོང་ཆ་དེ་ལས་ཀྱང་འཇིགས་
སུ་རུང་བ་ཞིག་གི་ནང་དུ་ཐིམ་བཞིན་ཡོད་པ་རེད། དེ་ནི་ཁོང་ཚོའི་དཀོན་མཆོག
གི་ཤོག་ཁག་སྡེ་བཅད་ཀྱི་གཤིན་འདྲེ་དང་། ཁོང་ཚོའི་ང་རྒྱལ་ནི་ཁོང་ཚོའི་གཏན་
གྱི་སྐྱབས་གནས་སུ་ངོས་འཛིན་གྱིན་ཡོད་པ་རེད། ཁྱོད་ཀྱིས་དུས་དང་རྣམ་པ་
ཀུན་ཏུ་ཁྱོད་རང་ཉིད་ཀྱི་བྷ་རཱ་མོ་ཡི་ཚོགས་པའི་ཁྲོད་ནས་སྲོག་ལ་རྔམ་ཞིང་ཁྲག་
ལ་དགའ་པའི་མཆོད་གནས་ཤིག་ལ་མཆོད་འབུལ་སྨོན་ལམ་འདེབས་ཀྱིན་ཡོད་
པ་མཐོང་མྱོང་ངམ་མ་མྱོང་། ཞེས་སྨྲས།
སུའུ་ཆར་རས་ཐ་ཡིས་གྷོ་ར་ཡི་ཐད་ཀའི་དྲི་བ་དེ་ལ་ལན་མ་བརྒྱབས་པར།
ཁྱོད་ཀྱིས་ཆོས་ལུགས་ཀྱི་ཕྱོགས་ལ་སྐད་ཆ་ག་འདྲ་ཞིག་ཤོད་ཀྱིན་ཡོད་དམ། ཁྱོད་
ཀྱིས་ད་ལྟ་སྐད་ཆ་གང་བཤད་པ་དེ་ཁྱོད་རང་ཉིད་ཀྱི་ཉམས་མྱོང་གི་བརྒྱུད་རིམ་
གཞིར་བཟུང་ནས་སྨྲ་བཞིན་ཡོད་དམ། ཞེས་དྲིས།
གྷོ་ར་ཡིས་དགོད་འཛུམ་ཞིག་བྱས་པ་དང་ཆབས་ཅིག ཁྱོད་ཀྱིས་ང་ལ་
དུས་དང་རྣམ་པ་ཀུན་ཏུ་དཀོན་མཆོག་དགོས་ཀྱི་ཡོད་མེད་དེ་ཤེས་འདོད་ཡོད་
པ་དེ་འདྲ་རེད་དམ། དེ་འདྲ་ཡིན་ན་དགོངས་འགལ་མེད་པར་ཞུ། ངའི་བསམ་
བློའི་རྒྱུ་ཕྱོགས་དེ་དེའི་ཕྱོགས་ལ་འགྲོ་བཞིན་མེད་པར་བརྟེན། ང་ལ་དེའི་ཕྱོགས་
སུ་དངངས་སྐྲག་སྐྱེ་བཞིན་འདུག ཅེས་སྨྲས།
སྐད་ཆ་འདི། སུའུ་ཆར་རས་ཐ་ལ་སྤྲོ་བ་འབྱུང་བའི་དམིགས་ཡུལ་བཟུང་
ནས་བཤད་པ་ཞིག་མིན་ནའང་། མོའི་སེམས་ལ་དགའ་སྤྲོའི་དབུགས་རིང་གྱེན་
དུ་བརྩེགས་ནས་ཡོང་བ་ལ་སྟངས་འཛིན་བྱེད་མི་ཐུབ་པ་ཞིག་གི་གནས་སུ་གྱུར།
989-–

དེ་ལྟ་བུའི་སྐད་ཆའི་བརྒྱུད་རིམ་འོག་ནས་སུའུ་ཆར་རས་ཐ་ཡིས་གྷོ་ར་ལ་གནད་
དོན་དེ་དང་འབྲེལ་བའི་ཐོག་ལ་དབང་ཚད་ལྡན་པའི་སྐད་ཆ་བཤད་རྒྱུའི་ནུས་མཐུ་
མེད་པར་ཤེས་པ་དང་། དེ་ནི་མོ་ལ་མཚོན་ན་སྤྲོ་དགའི་སེམས་པ་བག་ཕེབས་
པར་བྱེད་པའི་སེམས་གསོའི་བསླབ་བྱ་ལྟ་བུ་ཞིག་རེད།
གྷོ་ར་ཡིས་ཡང་བསྐྱར་གོང་གི་སྐད་ཆའི་མཇུག་མཐུད་ནས། ངས་སྐྱེ་
བོ་སུ་ཞིག་ལ་ཡང་ཆོས་ལུགས་ཀྱི་གནས་ལུགས་དང་ཐོབ་ཐང་སོགས་འཁྲིད་ཐུབ་
ཀྱིན་མེད། འོན་ཀྱང་ངས་ནམ་ཡང་ཁྱོད་ཀྱིས་ངའི་རྒྱལ་ཁབ་ཀྱི་མི་རྣམས་ཀྱི་
ཡིད་ཆེས་ལྡན་པའི་མོས་གུས་དང་དད་པ་ལ་འཕྱ་དགོད་བྱས་པ་ཡིན་ན། དེ་
ལ་ངས་བཟོད་སྒོམ་བྱེད་ཐུབ་རྒྱུ་མ་རེད། ཁྱོད་ཀྱིས་རང་ཉིད་ཀྱི་རྒྱལ་ཁབ་ཀྱི
མི་དེ་ཚོ་གླེན་ཞིང་ལྐུགས་པ་ལྟ་བུ་ཞིག་དང་། འདྲ་སྐུ་ལ་དགའ་དད་བྱེད་མཁན་
ལྟ་བུ་ཞིག་ཏུ་ངོས་འཛིན་བྱེད་ཀྱིན་ཡོད་པ་རེད། འོན་ཀྱང་ངས་དེ་ཚོ་རྣམ་དཔྱོད་
ལྡན་པ་དང་། ཁ་ཞེ་གཉིས་མེད་ཀྱི་ཆོས་པ་རྣམ་པར་དག་པ་ཞིག་ལ་ངོས་འཛིན་
བྱེད་ཀྱིན་ཡོད། དེར་བརྟེན་ངས་རང་ཉིད་ཀྱི་གུས་བརྩི་ལྡན་པའི་གདེང་འཇོག་
འོག་ནས་རང་ཉིད་ཀྱི་རྒྱལ་ཁབ་ཀྱི་མི་རྣམས་ལ་ང་རང་ཚོའི་ཆོས་ལུགས་ཀྱི་གྲུབ་
མཐའི་རྣམ་གཞག་དེ་གཏིང་ཟབ་པ་དང༌། ང་ཚོའི་མོས་གུས་དང་ཡིད་ཆེས་
དེ་བླ་ན་མེད་པའི་དངོས་པོ་ཞིག་ཡིན་པའི་གདེང་འཇོག་གི་བསམ་བློའི་སྤྲོ་ངར་
སྤེལ་འདོད་དང༌། ཁོང་ཚོ་ལ་རང་ཉིད་ཀྱི་བདག་དབང་དུ་ཡོད་པའི་རྒྱུ་ནོར་
གྱི་ཕྱོགས་ལ་སྤོབས་པ་དང་ང་རྒྱལ་སྐྱེ་འཇུག་རྒྱུའི་འདོད་པ་ཡོད། དེར་བརྟེན་
ངས་ཁོང་ཚོ་ལ་གཉའ་བཅག་ནས་ཡིད་ཞུམ་དུ་འཇུག་པ་དང་། ཁོང་ཚོ་ལ་མཐོང
ཆུང་དང་ཁྱད་གསོད་ཀྱི་རྣམ་འགྱུར་བསྟན་ནས་ཁོང་ཚོ་དངོས་ཡོད་ཀྱི་བདེན་
990-

པའི་ཕྱོགས་ལ་མགོ་རྨོངས་སུ་འཇུག་རྒྱུའི་གོ་སྐབས་ནམ་ཡང་སྤྲོད་རྒྱུ་མིན། དེ་
ང་རང་ཉིད་ཀྱི་རྩ་བའི་དམ་བཅའ་རེད། དེར་བརྟེན་རྒྱུ་མཚན་དེའི་འོག་ནས་
ང་དེ་རིང་ཁྱོད་ཀྱི་འཁྲིས་སུ་ཡོང་བ་ཡིན། ང་ཁྱོད་རང་ལ་ཐོག་མར་ཐུག་པའི་
དུས་དེ་ནས་བཟུང་། ངའི་བསམ་བློའི་ཁྲོད་དུ་རྟོག་འཆར་གསར་པ་ཞིག་ཆུ་བོའི་
རླབས་བཞིན་དུ་ལང་ལོང་དུ་གཡོས་ནས་བསམ་ཚུལ་དེ་ཉི་མ་དེ་དག་ཐམས་ཅད་
ཀྱི་རིང་ལ་ངའི་སེམས་ཀྱི་ནང་དུ་འཁོར་ནས་བསྡད་ནའང་། ངས་རྣམ་གཡེང་
གི་དབང་དུ་བཏང་ནས་བཞག་པ་ཡིན། ངའི་སེམས་ལ་མ་ཡུམ་རྒྱ་གར་གྱི་འགྲོ་
བ་མི་རྣམས་ལ་རྟོག་ཞིབ་བྱས་པ་ཁོ་ན་ཙམ་ཞིག་གིས་རྒྱ་གར་དེ་ནམ་ཡང་ཕྱི་གསལ་
ནང་གསལ་ཞིག་ཏུ་འགྱུར་ཐུབ་རྒྱུ་མ་རེད་སྙམ་པའིབསམ་གཞིག་བྱས་ཏེ་བསྡད་
པ་ཡིན། མ་ཡུམ་རྒྱ་གར་གྱི་རྣམ་པར་སྤྲུལ་བའི་རོལ་གར་དེ་དུས་ནམ་ཞིག་
གི་ཚེ་མ་ཡུམ་རྒྱ་གར་རང་ཉིད་ཀྱིས་ང་ཚོའི་བུད་མེད་རྣམས་ལ་མ་ཡུམ་རང་ཉིད་
ཀྱི་རྣམ་རོལ་མངོན་གསལ་དུ་བསྟན་པ་ཡིན་ན། དེའི་ཚེ་མ་ཡུམ་རྒྱ་གར་དེ་ཡོངས་
སུ་ཁོ་ལག་རྫོགས་ཤིང་ཆ་ཚང་བ་ཞིག་ཏུ་འགྱུར་ངེས་པ་ཞིག་རེད། ངས་ཁྱོད་
ཀྱི་བསམ་བློའི་ལྟ་ཚུལ་ཐོག་ཏུ་ལངས་ནས་མ་ཡུམ་རྒྱ་གར་དེ་བསམ་བློའི་ལྟ་གྲུབ
གཅིག་ཏུ་སྦྲེལ་བ་ཞིག་གི་འོག་ནས་བསྡུ་ཐུབ་ཀྱི་རེད་སྙམ་ནས་ཧ་ལམ་ངའི་སེམས་
ལ་རེ་འདོད་ཀྱི་འདུན་པ་མེ་ལྕེ་འབར་བ་ལྟ་བུ་ཞིག་བྱུང་མྱོང་། ངའི་མ་ཡུམ་རྒྱ
གར་ལ་མཚོན་ན། དེ་ནི་འགྲོ་བ་མིའི་བདག་ཉིད་ཅན་ལྟ་བུ་ཞིག་ཡིན་དུས། ངས་
དེའི་ཆེད་དུ་བྱ་བ་ཁོ་ན་བསྒྲུབ་ཐུབ་པར་མ་ཟད། མ་ཡུམ་རྒྱ་གར་གྱི་དོན་དུ་དགོས
མཁོ་བྱུང་ན་ང་རང་ཉིད་ཀྱི་ཚེ་སྲོག་ཀྱང་གཏོང་ཐུབ་ཀྱི་ཡོད། འོན་ཀྱང་ཁྱོད་
མ་གཏོགས་སྐྱེ་བོ་སུ་ཞིག་གིས་ལག་ཏུ་བཞུ་མར་བཟུང་ནས་མ་ཡུམ་རྒྱ་གར་ལ་
·991-

དགའ་བསུའི་བཞུ་མར་བསྒྲོན་ཏེ། འོད་ཀྱི་སྣང་བ་སྤེལ་ཐུབ་རྒྱུ་རེད་དམ། གལ་
ཏེ་ཁྱོད་ཀྱིས་མ་ཡུམ་རྒྱ་གར་ལ་ཞབས་ཞུ་སྒྲུབ་རྒྱུའི་ཕྱོགས་ནས་ཟུར་དུ་ཐོན་ཏེ།
རང་ཉིད་གཅིག་པུར་ཁེར་རྐྱང་དུ་ལངས་ནས་བསྡད་པ་ཡིན་ན། དེ་ལ་ནམ་
ཡང་འགྲན་ཟླ་བྲལ་བའི་གྲུབ་འབྲས་ཕུལ་དུ་བྱུང་བ་ཞིག་འབྱུང་གི་མ་རེད། ཅེས་
སྨྲས། དཀོན་མཆོག་མཁྱེན། རྒྱ་གར་ཟེར་བ་དེ་གནས་གང་ཞིག་ཏུ་འདུག་
གམ། སུའུ་ཆར་རས་ཐ་དང་རྒྱ་གར་གཉིས་ཀྱི་བར་ལ་རྒྱང་ཐག་ཅི་ཙམ་ཞིག་
འདུག་གམ། རང་དོན་བློ་ཡུལ་ནས་བརྗེད་པའི་ཆགས་བྲལ་གྱི་སྐྱེས་བུ་འདི་ལ་
མ་ཡུམ་རྒྱ་གར་གྱི་ཆེད་དུ་ཁ་ཞེ་གཉིས་མེད་ཀྱི་དགའ་ཞེན་འདི་འདྲ་ཞིག་གང་
ནས་བྱུང་བ་རེད་དམ། རྒྱུ་མཚན་ག་རེའི་ཆེད་དུ་ཁོས་སྐྱེ་བོ་ཐམས་ཅད་ཁོ་རང་
ཉིད་ཀྱི་ཕྱོགས་སུ་འབུད་རྒྱག་བཏང་ནས་མ་ཡུམ་རྒྱ་གར་གྱི་ཕྱོགས་ལ་ལང་འཇུག་
དགོས་རེད་དམ། ག་རེ་བྱས་ནས་ཁོས་ཡོད་ཚད་བློས་བཏང་ནས་སྐྱེ་བོ་ཐམས་
ཅད་མ་ཡུམ་རྒྱ་གར་གྱི་ཕྱོགས་ལ་འབོད་འགུག་བྱེད་ཀྱིན་ཡོད་པ་རེད་དམ།
དོགས་པ་དང་ཐེ་ཚོམ་ཅི་ཡང་མེད་པ་དང་། འགལ་རྐྱེན་དང་བར་ཆད་ཅི་ཡང་
མེད་པའི་ངོས་ལེན་འོག་ནས། ཁོས་སུའུ་ཆར་རས་ཐ་ལ་ཁྱོད་རང་མེད་པ་ཡིན
ན་བྱ་བའི་མཇུག་འབྲས་ཐམས་ཅད་དོན་མེད་དུ་འགྲོ་རྒྱུ་རེད། དེར་བརྟེན་ཁྱོད་
ཀྱིས་བྱ་བ་དེའི་འགན་ལེན་པའི་ཆེད་དུ་ང་འདིར་ཡོང་བ་ཡིན། གལ་ཏེ་ད་དུང་
ཁྱོད་ཟུར་དུ་ཁེར་རྐྱང་དུ་ལུས་ནས་བསྡད་པ་ཡིན་ན། རང་དོན་བློས་བཏང
བའི་བྱ་བ་འདི་ལ་མཇུག་འབྲས་ཆ་ཚང་བ་ཞིག་ནམ་ཡང་འཐོབ་མི་ཐུབ་པ་ཞིག
རེད་ཅེས་སྨྲས་པ་ཡིན་ནམ།
སུའུ་ཆར་རས་ཐ་ཡི་མིག་གཉིས་ཀྱི་ནང་དུ་འགོག་ཏུ་མེད་པའི་མཆི་མས་
992

ཁེངས་ཤིང་། སྐབས་དེར་གྷོ་ར་ཡི་མོའི་བཞིན་གྱི་ངོས་སུ་རྟོག་ཞིབ་ཅིག་བྱས་
ཚེ། དེ་ནི་ཁོ་ལ་མཚོན་ན་སྦྲང་རྩིའིབཅུད་ཀྱི་ཟིལ་མངར་གྱིས་ཡོངས་སུ་གཏམས་
པའི་མེ་ཏོག་ཅིག་དང་མཚུངས་པ་ཞིག་རེད། མོའི་མིག་གཉིས་ཀྱི་ཁྲོད་དུ་མིག་
ཆུའི་ཐིགས་པ་འཁྱིལ་ནས་ཡོད་ནའང་། མོས་གྷོ་ར་རང་ཉིད་ཀྱི་ཕྱོགས་ལ་ཧོན་
འཐོར་ནས་ཡོད་པ་དང་རང་ཉིད་ཀྱི་བསམ་བློའི་རྒྱུ་བ་བོར་ནས་ཁོའི་ཕྱོགས་ལ་
བག་ཚ་མེད་པའི་སྒོ་ནས་ལྟ་བཞིན་ཡོད་པའི་རྣམ་པ་དེ་དག་ཚུར་རང་འཇགས་
སུ་བཀུག་ནས་རྒྱུན་ལྡན་གྱི་གཤིས་ཀ་དང་རྒྱུན་སྙོམ་པར་བྱེད་ཐུབ་པར་གྱུར།
དེ་ལྟ་ནའང་གྷོ་ར་ཡི་ལྷན་སྐྱེས་ཀྱི་རང་གཤིས་མཐའ་དག་རྡོ་ཀ་མ་རུ་པའི་ཕོ་བྲང་
ཞིག་ཡ་ཡོམ་ཆེན་པོ་ཞིག་གི་ཁྲོད་དུ་གཡོ་འགུལ་བྱེད་པ་ལྟར་དུ་གྱུར། གྷོ་ར་
ཡིས་རང་ཉིད་ཀྱི་སེམས་ཀྱི་ཚོར་འདུ་ཤུགས་དྲག་པོ་རྣམས་ལ་སྟངས་འཛིན་གང་
ཐུབ་བྱས་པ་དང་ཆབས་ཅིག རང་ཉིད་ཀྱི་བསམ་བློའི་རྒྱུ་ཕྱོགས་ཐམས་ཅད་
སྒེའུ་ཁུང་གི་ཕྱི་ལ་འཁྱམ་རྒྱུའི་ཐད་ལ་འབད་བརྩོན་བྱས།
ད་ནི་དགོང་མོའི་དུས་ཚོད་ལ་སྔ་ས་ནས་གཏུགས་ཟིན་པ་དང༌། རྒྱ་ལམ་
ཆེན་པོའི་སྣེལ་མཐུད་པའི་སྲང་ལམ་ཆུང་ཆུང་ཐོག་གི་ཕྱི་རོལ་གྱི་སྣང་ཚུལ་ནི་འདི་
ལྟ་བུ་ཞིག་སྟེ། དཔེར་ན། རྒྱུ་སྐར་རྣམས་ཀྱིས་སྒྲིབ་གཡོག་བྲལ་བའི་ནམ་
མཁའི་ཕྱོགས་གཅིག་གི་གཞུང་སྣེ་རིང་མོའི་ཁ་གཏད་དུ། འོད་ཕྲེང་གི་རང་
མདངས་འཚེར་བཞིན་ཡོད་པ་དང་། དེ་ནི་ཕ་བོང་ནག་པོ་ཞིག་གི་རང་མདོག་
ཏུ་གྱུར་པ་ལྟ་བུ་ཞིག་རེད། དེ་ལྟ་བུའི་ནམ་མཁའི་ཕྱོགས་གཅིག་གི་ཁུག་སྣེ་རིང་
མོ་དེ་དང་། དེའི་ཁྲོད་དུ་རང་འོད་འཕྲོ་བཞིན་པའི་རྒྱུ་སྐར་ཁ་ཤས་ཡོད་པ་དེ་
ཚོས་གྷོ་ར་རང་ཉིད་ཀྱི་མི་ཚེའིནང་དུ་ཉི་མ་རེ་རེར་གོམས་གཤིས་དང་འགྲོག་འདྲིས་
993-

མེད་པའི་འཛམ་གླིང་འདི་དང་། རང་ཉིད་ཀྱི་ཉི་མ་རེ་རེའི་བྱ་གཞག་གི་དངོས་
པོ་རང་ཉིད་ལ་ལྐོག་ཏུ་མ་གྱུར་པ་དེ་ཚོའི་ཕྱོགས་ནས་རྒྱང་ཐག་ཅི་ཙམ་ཞིག་གི་
ས་ལ་ཁྲིད་ཡོད་པ་ཞིག་རེད་ཨང༌། མཁའ་དབྱིངས་ཀྱི་སྟོང་ཆ་དང་རྒྱུ་སྐར་
རྣམས་ཀྱི་དུས་རབས་མང་པོའི་ཁྲོད་ཀྱི་བརྗོད་དུ་མེད་པའི་རྒྱལ་རབས་ཀྱི་རྒྱུད་
པ་རྣམས་དང་། འཇིག་རྟེན་འདིའི་ཁྲོད་དུ་བྱུང་བའི་དུས་རབས་མང་པོའི་རིང་
གི་ལྷ་ཆོས་ལ་གཅིག་ཏུ་བརྩོན་པའི་སྒྲིབ་སྦྱོང་པ་གྲངས་ཀྱིས་མི་ལང་བ་དེ་དག་ལ་
རྟོག་ཞིབ་བྱེད་བཞིན་ཡོད་པ་དེ་ལྟ་ནའང་། མི་ཚེའི་བྱ་གཞག་གི་འགྲོ་འོང་གཏིང་
ཟབ་ཅིང་གཞལ་དུ་མེད་པའི་གནས་ལུགས་ཀྱི་འོག་ནས། འགྲོ་བ་མིའི་རིགས་
ཀྱི་ཚེ་སྲོག་གི་རྣམ་པར་ཤེས་པ་ཞེས་འབོད་པ་དེ་ཉིད་ཕན་ཚུན་གཅིག་གིས་གཅིག་
ལ་སྦྲེལ་ནས་ཡོད་པ་ལ་བསམ་ན། རྒྱུ་སྐར་གྱི་སྐར་ཚོགས་རྣམས་དང་སྟོང་སེང་
གི་ནམ་མཁའ་དེ་དག་ཕར་བལྟས་ནས་འཇིག་རྟེན་གྱི་མཐའ་ཟུར་ཞིག་ནས་ངག་
གི་རྒྱུ་བ་དང་བྲལ་བཞིན་སྲིད་པ་ལ་སྲེད་པའི་ཆགས་ཞེན་ཁྲོད་དུ་འདར་སིག་དང་
གཡོ་འགུལ་བྱེད་བཞིན་ཡོད་པ་ལྟ་བུ་ཞིག་རེད།
དུས་སྐབས་འདི་ལྟ་བུ་ཞིག་གི་ཁྲོད་དུ་གྲོང་ཁྱེར་ཀ་ལི་ཀ་ཏཱའི་གཞུང་ལམ་
ཁྲོད་དུ་ཕན་ཚུན་འགྲོ་འོང་བྱེད་བཞིན་ཡོད་པའི་སྐྱེ་བོ་རྣམས་དང༌། སྐད་ཅོར་
གྱིས་ཁེངས་པའི་མི་སྐྱེལ་རླངས་འཁོར་རྣམས་ཀྱི་འགྲིམ་འགྲུལ་གྱི་བྱ་གཞག་དེ་
དག་གྷོ་ར་ལ་མཚོན་ན་ཆེས་དོན་སྙིང་དང་བྲལ་བའི་གྲིབ་ནག་གི་གཟུགས་རིས་
ལྟ་བུ་ཞིག་དང་། གྲོང་ཁྱེར་ཀ་ལི་ཀ་ཏཱའི་ཁྲོད་དུ་བྲེལ་ཚུབ་ཀྱིས་རྒྱུ་བཞིན་པའི་
སྐད་ཅོར་གཅིག་ཀྱང་ཁོའི་རྣ་བའི་བུ་ག་གཉིས་སུ་མ་འབྱོར་བར་ཁོས་རང་ཉིད་
ཀྱི་ཚེ་སྲོག་གི་གསོན་སྙིང་ཁྲོད་དུ་རྟོག་ཞིབ་བྱེད་བཞིན་ཡོད་པ་ལྟ་བུ་ཞིག་ལ་དེ་ཡང་
-994-

ཆེས་ཤིན་ཏུ་གཡོ་བ་མེད་པའི་རང་སྐྱ་བའི་འོག་ཏུ་གནས་པར་མ་ཟད། མུན་
ནག་དང་ལྷིང་འཇགས་ཀྱི་ཁྲོད་དུ་ཁུ་སིམ་མེར་ཡོད་པ། དེ་ནི་སྟོང་སང་གི་ནམ་
མཁའ་དང་གཅིག་མཚུངས་སུ་གནས་ཡོད་པ་ཞིག་དང་གདོད་མ་ནས་དངོས་
པོའི་རང་ཆས་སུ་གྲུབ་པའི་ཆོས་ཉིད་ནམ་ཡང་མཐར་གཏུག་ཏུ་མེད་པ་ཞིག་ལ་
མིག་ཆུའི་ཐིགས་པ་ནང་དུ་འཕྱུར་བཞིན་དུ་གྱེར་ནས་ཡོད་པ་ལྟ་བུ་ཞིག་རེད། དེ་
ལྟ་ནའང་ཁོའི་མིག་གཉིས་ཀ་དེ་འཁོར་འགྲོས་ཀྱི་རྒྱུན་སྙོམ་ཞིང་བག་ཚ་མེད་པའི་
ངང་དུ་གནས་ཡོད་པ་ཞིག་རེད།
གློ་བུར་དུ་གྷོ་ར་ཡིས་རང་ཉིད་ལ་ཧ་རེས་མོ་ཧེས་ནེས་ཀྱིས་མངར་ཟས་བྱེ་
རིལ་ཁ་ཤས་ཟ་རུ་ཤོག ཅེས་པའི་སྒྲ་ཡི་རྒྱུ་བ་རྣ་བའི་བུ་གར་ཡོང་བ་ཚོར་
ནས་རང་ཉིད་ཀྱི་བསམ་གཞིག་གི་དམིགས་པའི་ཕྱོགས་ལ་འདྲོག་འགོ་ལངས་
བཅུག དེར་བརྟེན་ཁོས་བྲེལ་ཚུབ་དང་བཅས། མིན། དེ་རིང་མིན། དེ་རིང་
ཁྱོད་ཀྱིས་ཡིན་ཅིག་མིན་ཅིག་ང་ལ་བསམ་ཤེས་དགོངས་ཡངས་གནང་རོགས།
གང་ཡིན་ཟེར་ན། ང་དེ་རིང་མགྱོགས་པོར་འགྲོ་དགོས་ཡོད། ཅེས་བརྗོད་
པ་དང་ཆབས་ཅིག་ཧ་རེས་མོ་ཧེས་ནེས་ཀྱི་མཇུག་གི་སྐད་ཆ་རྣམས་ལ་མ་ཉན་
པར་གོམ་འགྲོས་མགྱོགས་པོར་བླངས་ནས་ཕྱི་ལ་ཐོན།
ཧ་རེས་མོ་ཧེས་ནེས་ཐེ་ཚོམ་གྱི་ཀློང་དུ་ཚུད་ནས་སུའུ་ཆར་རས་ཐ་ཡི་ཕྱོགས་
ལ་གཅིག་བལྟས་ནའང་། མོས་ཤེས་ཚོར་གང་ཡང་མ་བྱུང་བར་བརྟེན་མོ་ཡང་
ཁང་མིག་དེ་ལས་ཕྱི་རུ་ཐོན། ཧ་རེས་མོ་ཧེས་ནེས་ཕྱི་ལ་འཐོན་ཞོར་དུ་མགོ་བོ་
གཡུག་གཡུག་ཅིག་བྱས་པ་དང་མཉམ་དུ་མོ་རང་ཉིད་ཀྱིས་རང་ཉིད་ལ། ད་
ལྟ་གནད་དོན་ག་རེ་བྱུང་བ་ཡིན་ནམ། ཞེས་དྲིས།
-995-

བྱ་བའི་བརྒྱུད་རིམ་འདི་དག་སོང་བའི་རྗེས་སུ་ཅང་མ་འགོར་བར། ཕེ་
རེ་ཤུ་བྷ་བྷུ་སུའུ་ཆར་རས་ཐ་ཡི་ནང་དུ་སླེབས་ཤིང་། ཁོས་སུའུ་ཆར་རས་ཐ་ཁྱིམ་
དུ་མེད་པ་ཤེས་ཚེ། ཧ་རས་མོ་ཧེས་ནེས་ཀྱི་འཁྲིས་སུ་སོང་ནས་མོ་གང་དུ་ཕྱིན་
པ་ཡིན་དྲིས། ཧ་རེས་མོ་ཧེས་ནེས་ཀྱིས་ཁོང་ཁྲོའི་ངག་གི་གདངས་ལ་དྲངས་
ནས། ངས་ཅི་ལྟར་ཤེས་ཐུབ་རྒྱུ་རེད་དམ། མོས་དུས་ཡུན་རིང་པོ་ཞིག་ལ་
འབྲེལ་མཐུད་ཁང་གི་ནང་ནས་གྷོར་མོ་ཧན་བྷ་བྷུ་དང་ལྷན་དུ་ཁ་བརྡ་བྱས་སོང་།
ད་ལྟ་ངས་བལྟས་ན་མོ་ཐོག་ཁང་དུ་ཕྱིན་ནས་དེར་བསྡད་ཡོད་རྒྱུ་རེད་བསམ་ཀྱིན་
འདུག ཅེས་སྨྲས།
ཕེ་རེ་ཤུ་བྷ་བྷུ་ཅུང་ཟད་ཡ་མཚན་ཏེ་སྐད་ཤུགས་ཆེན་པོ་དང་བཅས། དེ་
རིང་གི་དགོང་མོ་ལྟ་བུའི་མཚན་མོ་ཞིག་ལ་ཐོག་ཁང་གི་རྩེ་ན་གནམ་གཤིས་ཧ་
ཅང་གྲང་མོ་ཡིན་རྒྱུ་རེད། ཅེས་སྨྲས།
ཧ་རེས་མོ་ཧེས་ནེས་ཀྱིས་མི་འདོད་པའི་རྣམ་འགྱུར་དང་བཅས། མོ་ལ་
གནམ་གཤིས་གྲང་མོ་དེའི་ཁྲོད་ནས་བདེ་བ་ཅུང་ཟད་ཅིག་མྱོང་དུ་ཆུགས། དེ་
རིང་ཁ་རྩང་གི་བུ་མོ་འདི་ཚོ་ལ་གནམ་གཤིས་གྲང་མོས་གནོད་འཚེ་གང་ཡང་བྱེད་
ཐུབ་རྒྱུ་མ་རེད། ཅེས་སྨྲས། ཧ་རེས་མོ་ཧེས་ནེས་དེ་བུད་མེད་སྤྲོ་སྣ་ཐུང་ཐུང་
ཅན་ཞིག་ཡིན་པར་བརྟེན། དེ་རིང་མོས་སུའུ་ཆར་རས་ཐ་ལ་དགོང་མོའི་ཁ་
ཟས་ལ་སྐད་མ་བཏང༌། སུའུ་ཆར་རས་ཐ་ཡིས་ཀྱང་དུས་ཚོད་ཀྱི་བརྒྱུད་རིམ་
དེ་ཡིད་ལ་འཁོར་བར་བྱེད་མ་ཐུབ།
ཕེ་རེ་ཤུ་བྷ་བྷུ་རང་ཉིད་ཁང་མིག་གི་ཕྱི་ལ་ཐོན་ཏེ། ཐོག་ཁར་ཡོང་བ་སུའུ་
ཆར་རས་ཐ་ཡིས་མཐོང་མ་ཐག་མོའི་སེམས་ལ་མི་བཟོད་པའི་ཟུག་རྔུ་དྲག་པོ་ཞིག་
-996-

སྐྱེས་པ་དང་མཉམ་དུ་སྐད་ཤུགས་ཆེན་པོའི་སྒོ་ནས། ཨ་ཕ་ནང་ལ་ཕེབས། ང་
ཚོ་མར་འོག་ཤོད་དུ་འགྲོ། ཁྱེད་རང་གྲང་མོ་ཆགས་རྒྱུ་རེད། ཅེས་སྨྲས།
ནམ་ཞིག་ཁང་མིག་ནང་གི་བཞུ་མར་སྒྲོན་པའི་སྐབས་སུ། སུའུ་ཆར་
རས་ཐ་ཡིས་མཐོང་སྣང་དུ་ཕེ་རེ་ཤུ་བྷ་བྷུ་ལ་ཅི་འདྲའི་ངལ་དུབ་ཀྱི་འཚེ་བ་ཞིག་
ཕོག་ཡོད་པ་མཐོང་ནས་མོ་ཧོན་འཐོར་བར་གྱུར། འདས་པའི་དུས་ཚོད་ཀྱི་བརྒྱུད་
རིམ་ཁྲོད་དུ་ཁོ་ནི་ཨ་ཕ་མེད་པའི་བུ་མོ་འདིའི་ཨ་ཕ་དང་མགོན་སྐྱབས་ཡིན་ནའང་།
དེ་རིང་མོ་ཆུང་བྱིས་པའི་དུས་ནས་བཟུང་ཁོང་དང་ཕན་ཚུན་གཅིག་ཏུ་སྦྲེལ་ནས་
ཡོང་བྱེད་ཀྱི་འཆིང་ཐག་ཐམས་ཅད་ཀྱི་ལྷུ་ལག་འཕྲལ་ཏེ། ཁོའི་ཕྱོགས་ནས་
རྒྱང་ཐག་རིང་ས་ཞིག་ཏུ་འཐེན་འདྲིད་བྱས་ནས་ཡོད་པ་ཞིག་རེད། སུའུ་ཆར་
རས་ཐ་ཡི་སེམས་ལ་དེ་ལྟ་བུའི་བྱུང་བ་དེ་མོ་རང་ཉིད་ཀྱི་ངོས་ནས་དུས་ནམ་ཡང་
བརྗེད་ཐབས་མེད་པ་ལྟ་བུ་ཞིག་ཡིན་པ་ཚོར།
ནམ་ཞིག་ཕེ་རེ་ཤུ་བྷ་བྷུ་ངལ་དུབ་དང་བཅས་མར་བསྡད་དེ། སུའུ་ཆར་
རས་ཐ་ལ་མིག་ཆུའི་ཐིགས་པ་རྣམས་ཐུར་དུ་འཛག་པ་དེ་མ་མཐོང་བར་བྱེད་བཞིན་
ཡོད་པ་དེ་མོས་མཐོང་ཚེ། མོའི་སེམས་ལ་སྟངས་འཛིན་བྱེད་མི་ཐུབ་པའི་ཟུག་
རྔུ་ཞིག་སྐྱེས་ཤིང་། དེ་དང་ཆབས་ཅིག་ཏུ་མོ་ཁོའི་འཁྲིས་སུ་ཡར་ལངས་ཏེ།
མོ་རང་ཉིད་ཀྱི་མཛུབ་མོ་རྣམས་ཁོའི་སྔོ་སྐྱའི་སྐྲ་ལོའི་ཁྲོད་དུ་ལྷོད་ལྷོད་ཀྱི་སྒོ་ནས་
ཉུལ་ཉུལ་གཏོང་བཞིན་དུ་བསྡད།
ཕེ་རེ་ཤུ་བྷ་བྷུ་ཡིས། མཐའ་མཇུག་གི་འགག་མཚམས་སུ་སླེབས་པའི་
སྐབས་སུ། བྷི་ནོ་ཡིས་བྷ་རཱ་མོ་ཡི་ཚོགས་པ་ཁྲོད་དུ་འཛུལ་ཞུགས་བྱེད་རྒྱུ་དེ་ལ་
འདོད་མོས་བྱེད་ཀྱིན་མི་འདུག ཅེས་གསལ་བཤད་བྱས།
-997-

སུའུ་ཆར་རས་ཐ་ཡིས་དེ་ལ་ལན་ཅི་ཡང་མ་བརྒྱབས་པར་བརྟེན། ཁོའི་
སྐད་ཆའི་འཕྲོ་མཐུད་དེ། བྷི་ནོ་ཡི་སེམས་ལ་བྷ་རཱ་མོ་ཡི་ཚོགས་པ་ཁྲོད་དུ་འཛུལ་
ཞུགས་བྱེད་རྒྱུའི་གྲོས་འཆར་ཡོད་པ་དེའི་ཕྱོགས་ལ་ང་ལ་ནམ་ཡིན་ནའང་ཐེ་ཚོམ་
དང་དོགས་པ་བྱུང༌། དེར་བརྟེན་ཁོའི་གྲོས་འཆར་དེ་ལ་གློ་བུར་དུ་འགྱུར་བ་བྱུང་
བ་དེའི་ཐད་ལ་ངས་འགལ་རྐྱེན་དང་རྙོག་འཛིང་གང་ཡང་བྱེད་ཀྱིན་མེད། ཡིན་
ནའང་ལོ་ལི་ཏཱ་ཡིས་བཤད་པའི་སྐད་ཆ་རྣམས་ཀྱི་ཕྱོགས་ནས་བལྟས་པ་ཡིན་ན།
ངས་མོའི་སེམས་ལ་གལ་ཏེ་བྷི་ནོ་བྷ་རཱ་མོ་ཡི་ཚོགས་པ་རུ་མ་ཞུགས་པ་ཡིན་ནའང་།
མོ་དང་བྷི་ནོ་གཉིས་ཀྱི་གཉེན་སྒྲིག་གི་བར་ལ་འགལ་རྐྱེན་ཅི་ཡང་འབྱུང་གི་མ་རེད་
སྙམ་བཞིན་ཡོད་པ་དེ་རྟོགས་ཐུབ་ཀྱིན་འདུག ཅེས་སྨྲས།
སུའུ་ཆར་རས་ཐ་ཡིས་ཧ་ལམ་ངག་གི་རྒྱུ་བ་དྲག་པོའི་གདངས་དང་
བསྡེབས་ནས། མ་རེད། མ་རེད། ཨ་ཕ། གཏན་ནས་དེ་འདྲ་མ་རེད། རྒྱུ་
རྐྱེན་ག་རེ་བྱུང་བ་ཡིནའང་དེ་འདྲ་གཏན་ནས་འབྱུང་གི་མ་རེད། ཅེས་སྨྲས།
སུའུ་ཆར་རས་ཐ་ཡིས་ནམ་རྒྱུན་སྐད་ཆ་བཤད་པའི་སྐབས་སུ་ཛ་དྲག་གི་
བྱ་བ་འགག་ལ་ཐུག་པ་དེ་འདྲ་མིན་ན། རྣམ་འགྱུར་དེ་འདྲ་གཏན་ནས་བསྟན་
མི་སྲིད་པ་ཞིག་རེད། དེར་བརྟེན་ཕོ་རེ་ཤུ་བྷ་བྷུ་ཡིས་མོའི་སྐད་ཆའི་རྣམ་འགྱུར་
ཁྲོད་ནས་གློ་བུར་དུ་མི་འདོད་པའི་ཁོང་ཁྲོའི་རྣམ་པ་ཞིག་མངོན་གསལ་དུ་ཐོན་པ་
ལ་དེ་བས་ཀྱང་ཡ་མཚན་པར་གྱུར་ཏེ། ག་རེ་ཁྱོད་ཀྱིས་གཏན་ནས་འབྱུང་གི་
མ་རེད་ཅེས་སྨྲ་བཞིན་ཡོད་དམ། ཞེས་དྲིས།
སུའུ་ཆར་རས་ཐ་ཡིས། གལ་ཏེ་བྷི་ནོ་བྷ་རཱ་མོ་ཡི་ཚོགས་པའི་ཁྲོད་དུ་མ་
ཞུགས་པ་ཡིན་ན། གཉེན་སྒྲིག་གི་མཛད་སྒོའི་རྟེན་འབྲེལ་དེ་ཆོ་ག་ཕྱག་ལེན་
998-

གང་ཞིག་གི་འོག་ནས་བྱེད་དགོས་རེད་དམ། ཞེས་འདྲི་རྩད་བྱས།
ཕེ་རེ་ཤུ་བྷ་བྷུ་ཡིས། ཧིན་དྷུ་ཡི་ཆོས་ལུགས་ཆོ་ག་གཞིར་བཟུང་ནས་གཉེན་
སྒྲིག་གི་མཛད་སྒོ་བྱེད་རྒྱུ་རེད། ཅེས་སྨྲས།
སུའུ་ཆར་རས་ཐ་ཡིས་དྲག་ཤུགས་དང་བཅས་མོའི་མགོ་བོ་ཕར་གཡུག་
ཚུར་གཡུག་བྱེད་བཞིན་དུ་སྐད་ཤུགས་ཆེན་པོའི་སྒོ་ནས། མི་དགོས། གཏན་
ནས་དེ་འདྲ་མི་དགོས། ཞེས་དང་། ཁྱོད་ཀྱི་སེམས་ལ་དེ་འདྲ་ཞིག་ག་རེ་བྱས་
ནས་འཁོར་སོང་། ཁྱོད་ཀྱིས་དེ་ལྟ་བུའི་བསམ་ཚུལ་ཞིག་ཡིད་ལ་དྲན་ཙམ་ཡང་
མ་བྱས་ན་ཡག་གི་རེད། ལོ་ལི་ཏཱ་ཡིས་བྱ་བ་མཐའ་དག་གི་བརྒྱུད་རིམ་གྱི་མཇུག་
ལ་སྐུ་འདྲ་ཞིག་གི་མདུན་ལ་གུས་འདུད་མཆོད་འབུལ་བྱས་ཏེ། གཉེན་སྒྲིག་གི་
མཛད་སྒོ་བྱེད་དགོས་རེད་དམ། ངས་དེ་ལྟ་བུའི་དོན་རྐྱེན་ཞིག་གི་ཐད་ལ་མོས་
མཐུན་ནམ་ཡང་བྱེད་རྒྱུ་མིན། ཞེས་སྨྲས།
སུའུ་ཆར་རས་ཐ་ཡིས་ལོ་ལི་ཏཱ་ཡི་གཉེན་སྒྲིག་གི་ཆོ་ག་དེ། ཧིན་དྷུ་ཡི་
ཆོས་ལུགས་གོམས་སྲོལ་གཞིར་བཟུང་ནས་བྱེད་རྒྱུའི་ལྟ་ཚུལ་གྱི་ཐད་ལ་རྒྱུན་ལྡན་
མ་ཡིན་པའི་མི་འདོད་པའི་རྣམ་འགྱུར་ཤུགས་དྲག་པོ་ཞིག་བསྟན་པའི་རྒྱུ་མཚན
དེ་ནི། མོའི་བསམ་པའི་ཁ་ཕྱོགས་དེ་གྷོ་ར་ཡི་དབང་ཤུགས་འོག་ཏུ་ཤོར་ནས་
ཡོད་པའི་རྒྱུ་མཚན་གྱིས་རེད་དམ། མོའི་ངག་གི་སྒོ་མོ་ནས་ཐོན་པའི་ཁོང་ཁྲོའི་
སྐད་ཆ་དེ་ཡི་ནང་དུ་བཅུམས་ནས་ཡོད་པའི་དོན་དག་ངོ་མ་དེ་ནི། མོ་རང་ཕེ་
རེ་ཤུ་བྷ་བྷུ་ཡི་ཕྱོགས་ལ་རང་ཚུགས་བརྟན་པོའི་སྒོ་ནས་ལངས་ཏེ། ཁོའི་ཕྱོགས་
སུ་རང་ཉིད་བདག་པ་ཤེས་འཇུག་རྒྱུའི་ཆེད་དུ་རེད། དེར་བརྟེན་མོས་ཁོ་ལ།
ངས་རང ཉིད་ནམ་ཡང་ཁྱོད་ཀྱི་ཕྱོགས་ནས་འཐོན་འཇུག་གི་མིན། ང་ད་ཆར་
-666-

ཡང་ཁྱོད་ཚོའི་ཚོགས་པའི་ཚོགས་མི་ཡིན། དེར་མ་ཟད་ངས་ད་ལྟ་ཡང་ཁྱོད་
ཀྱི་བསམ་བློའི་ལྟ་གྲུབ་རྣམས་ལ་གཞི་བཅོལ་ནས་བསྡད་ཡོད། སུ་ཞིག་གིས་
ཀྱང་ཁྱོད་ཀྱིས་ང་ལ་བསླབ་བྱ་སློབ་སྟོན་བྱས་པའི་བརྒྱུད་རིམ་ཁྲོད་ནས་ངའི་ཁ་
ཕྱོགས་གཞན་ཞིག་ཏུ་འཁྲིད་ཐུབ་རྒྱུ་མ་རེད། ཅེས་སྨྲས།
ཕེ་རེ་ཤུ་བྷ་བྷུ་ཡིས། བྷི་ནོ་ཡིས་བརྗོད་པ་ལྟར་ན། ཁོའི་རེ་འདོད་ནི་ལོ་ལི་
ཏཱདང་ཁོ་གཉིས་ཀྱི་གཉེན་སྒྲིག་གི་མཛད་སྒོའི་རིམ་པ་དེ་སྐུ་འདྲ་ཡིམདུན་དུ་ལག་ལེན་
བསྟར་རྒྱུ་དེ་ཡིན་ཞེས་རྗོད་ཀྱིན་འདུག ཅེས་གསལ་བཤད་དང་འགྲེལ་བརྗོད་བྱས།
ནམ་ཞིག་སུའུ་ཆར་རས་ཐ་ཁོའི་རྐུབ་བཀྱག་གི་རྒྱབ་དེ་ནས་ཚུར་ཐོན་ཏེ། ཁོའི་
མདུན་དུ་མར་བསྡད་པའི་སྐབས་སུ། ཕེ་རེ་ཤུ་བྷ་བྷུཡིས་གོང་གི་སྐད་ཆའི་འཕྲོ་མཐུད་
དེ། ཁྱོད་ཀྱིས་དེའི་ཐད་ལ་བསམ་ཚུལ་ག་རེ་འདོན་རྒྱུ་ཡིན་ནམ། ཞེས་སྨྲས།
སུའུ་ཆར་རས་ཐ་འཁྱུག་ཙམ་ཞིག་གི་རིང་ལ་ཁུ་སིམ་མེར་བསྡད་ཅིང་།
དེ་རྗེས་ངག་ནས་དེ་འདྲ་ཡིན་ན་ལོ་ལི་ཏཱ་ངེས་པར་དུ་ང་ཚོའི་སྤྱི་ཚོགས་ཀྱི་ཁྲོད་
ནས་ཕྱིར་འཐོན་དགོས་འབྱུང་གི་རེད། ཅེས་བཤད།
ཕེ་རེ་ཤུ་བྷ་བྷུ་ཡིས། ངས་གནད་དོན་འདིའི་ཕྱོགས་ལ་བསམ་གཞིག་
ཡང་ནས་ཡང་དུ་བྱས་པ་ཡིན། དུས་ནམ་ཞིག་གི་ཚེ་གང་ཟག་བྱེ་བྲག་པ་ཞིག
དང་སྤྱི་ཚོགས་ཤིག་གི་བར་གཉིས་ལ་རྩོད་རྙོག་ཅིག་བྱུང་བ་ཡིན་ན། དེའི་ཐད་
ལ་ངེས་པར་དུ་བསམ་གཞིག་བྱེད་དགོས་པའི་རྣམ་གྲངས་གཉིས་འབྱུང་སྲིད་པ་
ཞིག་རེད། དང་པོ་ནི། དེ་གཉིས་གང་གི་ཕྱོགས་ལ་དངོས་ཡོད་ཀྱི་དྲང་བདེན་
ཡོད་མེད་ལ་བལྟ་རྒྱུ་དང་། གཉིས་པ་དེ་ནི། དེ་གཉིས་གང་གི་ཕྱོགས་ལ་སྟོབས་
ཤུགས་ཆེ་མིན་སོགས་ལ་བལྟ་རྒྱུ་དེ་རེད། འོན་ཀྱང་ད་ལྟ་ང་ཚོའི་བར་དུ་འབྱུང་
-1000-

བཞིན་པའི་དཀའ་རྙོག་འདིའི་འབྱུང་ཁུངས་ཀྱི་སྤྱི་ཚོགས་གཉིས་པོ་དེ། ཕན་
ཚུན་གཅིག་ལས་གཅིག་སྟོབས་ཤུགས་དང་ནུས་པ་ཆེ་བ་ཡོད་མེད་ཀྱི་ཕྱོགས་ལ་
དོགས་པ་དང་ཐེ་ཚོམ་ཅི་ཡང་མེད་པ་ཞིག་རེད། དེར་བརྟེན་དེ་གཉིས་ཀྱི་ཁ་
གཏད་དུ་ལངས་ནས་ངོ་རྒོལ་བྱེད་མཁན་གྱི་མི་དེས་དཀའ་སྡུག་གི་རིམ་པ་མང་
པོ་ཞིག་མྱོང་དགོས་པ་དེ་ཡང་གཏན་འཁེལ་བ་ཞིག་རེད། ལོ་ལི་ཏཱ་ཡིས་ང་ལ་
ཡང་ནས་ཡང་དུ་མོ་དེ་ལྟ་བུའི་དཀའ་སྡུག་གི་ཕྱོགས་ལ་ངོས་ལེན་དང་། མོས་
མཐུན་བྱེད་རྒྱུའི་ཕྱོགས་ལ་གྲ་སྒྲིག་ཨང་གསར་དུ་ཡོད་པ་ཁོ་ན་ཙམ་ཞིག་མིན་
པར་མ་ཟད། མོས་ད་དུང་དེ་རྗེས་སུ་ཡི་རང་དང་དགའ་བ་སྐྱེ་འོས་པ་ཞིག་ལ་
ངོས་འཛིན་བྱེད་ཀྱིན་ཡོད་ཅེས་རྗོད་ཀྱིན་འདུག གལ་ཏེ་མོའི་བསམ་བློའི་འཁྱེར་
སོ་དེ་དེ་ལྟ་བུ་ཞིག་ཡིན་ན། ངས་མོའི་ཀུན་སྤྱོད་འཁྱེར་སྟངས་ཀྱི་ཕྱོགས་ལ་མ་
འགྲིག་པ་ཞིག་གང་ཡང་མཐོང་གི་མི་འདུག དེར་བརྟེན་རྒྱུ་མཚན་ག་རེའི་ཆེད་
དུ་ངས་མོའི་མདུན་ལམ་དང་ལངས་ཕྱོགས་ཀྱི་ཁྲོད་དུ་འགལ་རྐྱེན་དང་བར་ཆད་
བཟོ་དགོས་རེད་དམ། ཞེས་སྨྲས།
སུའུ་ཆར་རས་ཐ་ཡིས། ཡིན་ནའང་། ཨ་ཕ། གནས་ཚུལ་དེ་ལྟ་བུ་
ཞིག་ཚུལ་ཇི་ལྟར་འབྱུང་ཐུབ་རྒྱུ་རེད་དམ། ཞེས་དྲིས།
ཕེ་རེ་ཤུ་བྷ་བྷུ་ཡིས། རེད། གནས་སྟངས་དེའི་བརྒྱུད་རིམ་འོག་ནས་
ང་ཚོ་ཚང་མ་དཀའ་ངལ་ཆེན་པོ་ཞིག་གི་ཁྲོད་དུ་ལྷུང་གི་རེད། ཡིན་ནའང་ལོ་
ལི་ཏཱ་ཡིས་བྷི་ནོ་ལ་གཉེན་སྒྲིག་བྱེད་རྒྱུ་དེ་མ་འགྲིག་པའི་བྱ་བ་ཚབས་ཆེན་དང་ནོར་
འཁྲུལ་ཀྱི་རིགས་གང་ཡང་མིན་པའི་འོག་ནས། མོ་རང་ཉིད་ཀྱིས་གཉེན་སྒྲིག་
གི་བྱ་བ་དེ་ངེས་པར་དུ་ལག་ལེན་བསྟར་བ་ཡིན་ན། དེ་རྗེས་ངས་སྤྱི་ཚོགས་ཀྱི་
-1001-

དབང་གིས་ཁོ་གཉིས་ཀྱི་གཉེན་སྒྲིག་གི་བྱ་གཞག་ཁྲོད་དུ་འགོག་རྐྱེན་བྱས་པ་དེ་
བར་ཆད་ཅིག་ཏུ་ཆ་འཇོག་བྱེད་རྒྱུ་དེ་ངའི་ལས་འགན་ཅིག་ཏུབརྩི་རྒྱུའིབསམ་ཚུལ་
གང་ཡང་མེད། གང་ཡིན་ཟེར་ན་སྐྱེ་བོ་བྱེ་བྲག་པ་ཞིག་སྤྱི་ཚོགས་ཀྱི་དོན་དུ་བསམ་
བློའི་དམིགས་རྒྱ་ཆུང་བ་ཞིག་དང་ཆེད་བཀག་གི་ཟུར་བཅད་ངེས་གཏན་ཞིག་གི་འོག་
ཏུ་གནས་པར་བྱེད་མི་དགོས་པ་ཞིག་ཡིན་པར་མ་ཟད། ད་དུང་དེ་ལས་ལྡོག་སྟེ་
སྤྱི་ཚོགས་ཀྱིས་མི་བྱེ་བྲག་པ་ཞིག་གི་ཆེད་དུ་བསམ་གཞིག་དང་བརྩི་འཇོག་བྱས་ཏེ།
མིག་རྒྱང་རིང་པོའི་ཁྱབ་ཁོངས་གུ་ཡངས་པོ་ཞིག་ངེས་པར་དུ་བསྐྲུན་དགོས་པ་ཞིག་
རེད། དེ་འདྲ་ཡིན་དུས་ངས་སྐྱེ་བོ་སུ་ཞིག་གིས་རང་ཉིད་ཀྱི་མི་ཚེ་དེ་དཀའ་སྡུག་གི་
ཕྱོགས་ལ་གཏད་ནས་རང་ཉིད་ཀྱི་ཀུན་སྤྱོད་རྣམས་རྙོག་དྲའིནང་དུ་གཏད་པ་དེ་ནོར་
འཁྲུལ་ཞིག་ཡིན་པའི་རྒྱུ་མཚན་མཐོང་གི་མི་འདུག ཅེས་བཤད།
སུའུ་ཆར་རས་ཐ་ཡིས་སྐད་ཤུགས་ཆེན་པོ་དང་བཅས། ཨ་ཕ། གནད་
དོན་འདིའི་ཕྱོགས་ལ་དཀའ་སྡུག་གི་ཚོར་བ་མང་ཤོས་མྱོང་དགོས་པ་དེ་ཁྱོད་ཁོ་
ན་རེད། ཅེས་བཤད།
ཕེ་རེ་ཤུ་བྷ་བྷུ་ཡིས་མོའི་སྐད་ཆ་ལ་བསམ་གཞིག་དང་འབྲེལ་བའི་སྒོ་ནས།
དེའི་ཕྱོགས་ལ་ངེས་པར་དུ་སེམས་ཁྲལ་བྱེད་དགོས་པ་ཞིག་མ་རེད། ཅེས་སྨྲས།
སུའུ་ཆར་རས་ཐ་ཡིས། ཨ་ཕ། ཁྱོད་ཀྱིས་གཉེན་སྒྲིག་གི་དོན་རྐྱེན་དེ་
ལ་མོས་མཐུན་དང་ངོས་ལེན་བྱས་ཟིན་པ་ཡིན་ནམ། ཞེས་དྲིས།
ཕེ་རེ་ཤུ་བྷ་བྷུ་ཡིས། མེད། ད་དུང་མོས་མཐུན་དང་ངོས་ལེན་བྱས་མེད།
འོན་ཀྱང་ངས་དེ་ལ་ཏན་ཏན་མོས་མཐུན་བྱེད་རྒྱུ་ཡིན། ལོ་ལི་ཏཱ་གང་ཞིག་ཏུ་
བགྲོད་བཞིན་ཡོད་པའི་ལམ་ཁ་དེའི་ནང་ལ། མོའི་རེ་འདོད་ཀྱི་དངོས་གྲུབ་སྩོལ་
-1002-

ཐུབ་མཁན་ང་མ་གཏོགས་གཞན་སུ་ཞིག་ཡོད་པ་རེད། འོན་ཀྱང་དཀོན་མཆོག་
དེ་མོའི་མགོན་སྐྱབས་དང་དཔུང་གཉེན་མ་རེད་དམ། ཞེས་སྨྲས།
ནམ་ཞིག་ཕེ་རེ་ཤུ་བྷ་བྷུ་ཕྱི་ལ་ཐོན་ཏེ་སོང་བའི་སྐབས་སུ། སུའུ་ཆར་རས་
ཐ་གཡོ་འགུལ་ཅི་ཡང་མེད་པའི་ཐོག་ནས་ཁུ་སིམ་མེར་ལུས། མོའི་སེམས་ལ་
ཁོ་ལོ་ལི་ཏཱ་ལ་ཇི་འདྲའི་བརྩེ་བ་གཏིང་ཟབ་པ་དང་། ཁོའི་སེམས་ལ་རང་ཉིད་
ཀྱི་བུ་མོ་བློ་ཐག་ཉེ་ཤོས་དེས་རང་ཉིད་ལ་རྒྱུས་མངའ་གོམས་འདྲིས་ཆེ་བའི་སྤྱི་ཚོགས་
ཀྱི་བརྒྱུད་རིམ་མཐའ་དག་བཞག་ནས་སྔར་མྱོང་གོམས་དང་འདྲིས་གཤིབ་ཡེ་
ནས་མེད་པའི་སྤྱི་ཚོགས་གསར་པ་ཞིག་གི་ཁྲོད་དུ་འཛུལ་ཞུགས་བྱས་ཏེ་འགྲོ་རྒྱུའི་
ཐད་ལ་ཅི་འདྲའི་དངངས་འཚབ་ཀྱི་ཚོར་འདུ་ཞིག་རྒྱུད་ལ་སྐྱེས་ནས་ཡོད་པ་དེ།
ལྐོག་ཏུ་མ་གྱུར་པའི་སྒོ་ནས་གསལ་པོར་རྟོགས་རྒྱུ་ལ་དཀའ་ངལ་གང་ཡང་མེད་
པ་ཞིག་རེད། དེ་ལྟར་ནའང་སེམས་ཀྱི་དངངས་སྐྲག་གི་བརྒྱུད་རིམ་དེ་དག་
ལ་མ་ལྟོས་པར། ཁོས་རང་ཉིད་ཀྱི་ཚེ་མཇུག་ཏུ་རྙོག་འཛིང་གི་བྱ་བ་འདིའི་ཁ་
གཏད་དུ་ལངས་ནས་དེ་ལ་ཞེད་སྣང་གི་རྣམ་པ་ཆེས་ཤིན་ཏུ་ཕྲ་མོ་ཙམ་ཞིག་མ་
གཏོགས་སྟོན་གྱི་མེད་པ་ཞིག་རེད། ཁོས་ནམ་ཡང་རང་ཉིད་ཀྱི་སྟོབས་ཤུགས་
དེ་དོན་ཆུང་གི་བྱ་བ་ཆུང་ཙག་གི་ཁྲོད་དུ་འདོན་གྱིན་མེད་པ་དེ་ལྟ་ནའང་། གནད་
འགག་ཆེ་བའི་དོན་རྐྱེན་ཀྱི་བྱ་གཞག་ཁྲོད་དུ་ཚེ་སྲོག་གི་རྣམ་པར་ཤེས་པའི་གཏིང་
ནས་མངོན་གསལ་མེད་པའི་སྒོ་ནས་སྟོབས་ཤུགས་དང་ནུས་པ་འདོན་གྱིན་ཡོད་
པ་ཞིག་རེད། གལ་ཏེ་ད་ལྟའི་ཕ་རེ་ཤུ་བྷ་བྷུ་ཡི་ནང་སེམས་ཀྱི་བདག་ཉིད་དུ་གྲུབ་
པའི་ནང་གི་དོན་རྟོགས་ཤེས་རབ་ཕུན་སུམ་ཚོགས་པ་དེའི་ལྷན་སྐྱེས་ཀྱི་ཆོས་ཉིད་
དེ། དུས་སྐབས་གཞན་ཞིག་གི་སྐབས་སུ་མངོན་དུ་གྱུར་པ་ཡིན་ན། མོས་དེ་
1003-

ལ་ཧང་སངས་ནས་ཡ་མཚན་པ་ལྟ་བུ་ཞིག་ཏུ་ནམ་ཡང་བརྩི་མི་སྲིད་པ་ཞིག་རེད།
རྒྱུ་མཚན་གང་ཡིན་ཟེར་ན། མོས་ཆུང་བྱིས་པའི་དུས་ནས་བཟུང་ཁོ་གསལ་
པོར་ངོ་ཤེས་ཀྱི་ཡོད་པའི་རྒྱ་མཚན་གྱིས་རེད། འོན་ཀྱང་དེ་རིང་འཁྱུག་ཙམ་
སོང་མ་ཐག་པའི་སྔོན་དེ་རང་ལ། མོ་རང་ཉིད་ཀྱི་ཚེ་སྲོག་གི་རྣམ་པར་ཤེས་པ་
ངོ་མའི་ངོས་ནས་གྷོ་ར་ཡི་སྐད་ཆ་གནད་ལ་ཕོག་པ་དེ་དག་གི་ཚོར་བ་རང་རྒྱུད་
དུ་བླངས་ནས་མྱོང་བཞིན་ཡོད་པར་བརྟེན། མོས་སྐྱེ་བོ་བསམ་བློའི་ལྟ་གྲུབ་དང་
འཁྱེར་སོ་ཐ་དད་པ་གཉིས་པོ་འདི་དག་གི་ཕྱོགས་གང་དུ་རང་ཉིད་འགྲོ་དགོས་
ཡོད་མེད་དེ་རྟོགས་མི་ཐུབ་པའི་གནས་སུ་གྱར།
གྷོ་ར་དེ་ཅི་འདྲའི་རང་གི་འདོད་འདུན་གྱི་ཐད་ལ་རང་གཤིས་མཁྲེགས་
པའི་གཤིས་ཀ་གྱོང་པོ་ཅན་ཞིག་དང༌། ཅི་འདྲའི་ཡ་ང་སྙིང་རྗེ་མེད་པའི་སྒོ་ནས་
ནམ་ཞིག་རང་ཉིད་ཀྱི་འདོད་འདུན་ཤུགས་དྲག་པོ་དེ་རང་རྒྱུད་ལ་མངོན་དུ་གྱུར་
ཡོང་བའི་སྐབས་སུ་དྲག་ཤུགས་དང་འབྲེལ་བའི་འོག་ནས་སྐྱེ་བོ་ཐམས་ཅད་ཁོ་
རང་ཉིད་ཀྱི་ཕྱོགས་སུ་བཀུག་སྟེ། གཡུལ་ལས་རྣམ་པར་རྒྱལ་བར་བྱེད་མཁན་
དང་སྐྱེ་བོ་མཐའ་དག་རང་གི་དབང་འོག་ཏུ་བསྡུ་ཐུབ་མཁན་ཞིག་རེད་ཨང་། སྐྱེ
བོ་སུ་ཞིག་གིས་གྷོ་ར་ཡི་བརྗོད་གཞི་གང་ཞིག་གི་ཐད་ལ་མོས་མཐུན་དང་ངོས་ལེན་
བྱེད་འདོད་ཡོད་ན། སྐྱེ་བོ་དེས་ངེས་པར་དུ་དམན་ས་བཟུང་ནས་གྷོ་ར་ཡི་བསམ་
བློའི་འདོད་འདུན་ཕྱོགས་ལ་རང་ཉིད་ཡོངས་སུ་རྩིས་འབུལ་བྱེད་དགོས་པ་ཞིག
རེད། དེར་བརྟེན་དེ་རིང་སུའུ་ཆར་རས་ཐ་གཉོམ་ཆུང་ཞིག་ཏུ་གྱུར་ཡོད་པར་
མ་ཟད། མོ་རང་ཉིད་ལ་མཐོང་ཆུང་གི་རྣམ་པ་བསྟན་པ་དེ་དག་ལ་ཡང་རྗེས་
སུ་ཡི་རངས་བྱེད་བཞིན་ཡོད་པ་ཞིག་རེད། གང་ཡིན་ཟེར་ན། མོའི་སེམས་

ལ་མོ་རང་ཉིད་ཀྱིས་རང་ཉིད་བློས་བཏང་བའི་འོག་ནས་རང་ཉིད་ལ་རླབས་ཆེན་
གྱི་ཚོར་འདུ་དགའ་འོས་པ་ཞིག་ཐོབ་སོང་སྙམ་བཞིན་ཡོད་པ་ཞིག་རེད། དེར་
བརྟེན་དུས་ད་ལྟ་མོའི་ཨ་ཕ་བཞུ་མར་གྱི་འོད་སྣང་གིས་བརྒྱངས་པའི་ཁང་པ་ལས་
ཐོན་ཏེ། མགོ་བོ་ནང་དུ་སྒུར་བཞིན་བསམ་བློའི་རྟོག་གཞིག་གཏིང་ཟབ་ཅིག་
དང་བསྡེབས་ནས་མུན་ནག་གི་ནག་ཁུང་ཁྲོད་དུ་སོང་བའི་སྐབས་སུ་ཡང་། མོས་
ཁོང་དང་གཞོན་སྐྱེས་ཀྱི་བསམ་བློའི་རང་ཤུགས་ཀྱི་ཁེངས་དྲེགས་འོག་ཏུ་ཡོད་
པའི་གྷོ་ར་གཉིས་ཕན་ཚུན་བསྡུར་ནས་བསམ་གཞིག་བྱེད་མ་ཐུབ། དེར་བརྟེན་
མོའི་སེམས་ལ་རང་ཉིད་ཀྱི་ཚེ་སྲོག་གི་རྣམ་པར་ཤེས་པ་དེ། མེ་ཏོག་གི་མཆོད་
པ་ཞིག་དང་འདྲ་བར་ཁོའི་ཞབས་གཉིས་ཀྱི་དྲུང་དུ་འབུལ་འདོད་ཀྱི་འདུན་པ་སྐྱེས།
དུས་ཡུན་རིང་པོ་ཞིག་གི་ཁྲོད་དུ་མོས་རང་ཉིད་ཀྱི་ལག་པ་གཉིས་ཀ་དེ་པང་ནང་
དུ་བཞག་སྟེ། གཡོ་འགུལ་མེད་པར་ཧྲེང་ངེར་བསྡད་པར་མ་ཟད། བྲིས་གཟུགས་
ཀྱི་རི་མོ་ཞིག་གི་ཁྲོད་ཀྱི་སྣང་བརྙན་བཞིན་དུ་ཁུ་སིམ་མེར་བསྡད།། །།

ལེའུ་རེ་བཞི་པ།
ཟ་
༄༅། །ཞོགས་པའི་ནམ་དུས་སྔ་པོ་ནས་བཟུང་གྷོ་ར་ཡི་ཁང་མིག་དེ་
རྙོག་འཛིང་གི་འཁྲབ་སྟོན་གྱིས་ཡོངས་སུ་ཁེངས་པར་གྱུར། ཐམས་ཅད་ཀྱི་ཐོག་
མར་མོ་ཧེམ་གྱིས་རང་ཉིད་ཀྱི་ཐ་མ་འཐེན་བྱེད་ཀྱི་ཧོར་ཀ་ལ་ཕུ་དུད་བྱེད་བཞིན་
དུ་ནང་དུ་ཡོང་སྟེ་ངག་ནས། ཉི་མ་འདི་དག་གི་རིང་ལ་བྷི་ནོ་ཡིས་རང་ཉིད་འཆིང་
བྱེད་ཀྱི་སྒྲོག་ཐག་བཅད་དེ། རང་དགར་འཁྱམས་བསྡད་པ་ཡིན་རྒྱུ་རེད། དེ་
མ་རེད་དམ། ཞེས་གྷོ་ར་ལ་དྲི་བ་བཏང་།
གྷོ་ར་ཡིས་ཁོས་བཤད་པའི་སྐད་ཆའི་ནང་དོན་ཇི་ལྟ་བ་བཞིན་དུ་མ་གོ་བར།
ཁོ་ལ་འདྲི་རྩད་ཀྱི་རྣམ་པའི་སྒོ་ནས་མིག་གི་ཅེར་ལྟ་ཞིག་བྱེད་བཞིན་པའི་བར་དུ
ཁོས། གཡོ་སྒྱུ་དང་ཁྲམ་པའི་བདག་ཉིད་ཅན་གྱི་མི་དེ་མུ་མཐུད་ནས་བསྐྱངས་
བསྡད་པ་ཡིན་ན། དེ་ལ་ཕན་ཐོགས་ཅི་ཞིག་འདུག ཁྱོད་ཀྱིས་ང་ལ་དེ་ཤོད
དང་། ཁྱོད་ཀྱི་གྲོགས་པོའི་མཛའ་འབྲེལ་གྱི་བྱེད་སྒོ་ཐམས་ཅད་མུ་མཐུད་ནས་
གསང་བའི་དངོས་པོ་ཞིག་ཏུ་སྡོད་མི་ཐུབ་པ་ཞིག་རེད། གང་ཡིན་ཟེར་ན། དེ་
-1006-

ཚོ་སྐབས་བསྟུན་གྱི་བྱ་བ་བསྒྲུབ་པའི་ཕྱི་རོལ་གྱི་ཆ་རྐྱེན་ཙམ་ཞིག་རེད། ཁྱོད་
ཀྱིས་འདི་གཅིག་ཀློག་དང་། ཞེས་བྷང་ག་ལ་ཡི་གསར་འགྱུར་གྱི་ཤོག་ལྷེ་ཞིག་
གྷོ་ར་ཡི་ལག་པ་རུ་བཞག
གསར་ཤོག་དེའི་ནང་དུ་འཁོད་པའི་དོན་ཚན་ཞིག་གི་ཁྲོད་དུ་རྩོམ་ཡིག་
ཤིན་ཏུ་ཚིག་རྩུབ་དང་ལྡན་པ་ཞིག་བཀོད་ཡོད་པར་མ་ཟད། དེའི་བརྗོད་གཞི་
དེ་བྷི་ནོ་ཡི་འདོད་མོས་ཐོག་ནས་ཁོ་ཉི་མ་དེ་ལ་བྷ་རཱ་མོ་ཡི་ཚོགས་པ་ལ་ཞུགས་རྒྱུའི་
སྐོར་བྲིས་ཡོད་པ་ཞིག་རེད། རྩོམ་ཡིག་དེ་འབྲི་བ་པོས། བྷ་རཱ་མོ་ཡི་ཚོགས་
པའི་མི་གནད་ཡོད་དང་གྲགས་ཅན་རྣམས་ཀྱི་ཀུན་སྤྱོད་ཐོག་ལ་ཚིག་རྩུབ་ཧ་ཅང་
དྲག་པོ་བེད་སྤྱོད་བཏང་ཡོད་པར་མ་ཟད། ཁོང་ཚོ་ལ་རང་རང་སོ་སོའི་བུ་མོ་
རྣམས་ཀྱི་ཐོག་ལ་སེམས་ཁུར་བྱེད་དགོས་པའི་འགན་འཁྲིའི་ལས་འགན་ཡོད་
པ་དང་། སྐྱེ་བོ་བསམ་བློའི་དཔྱད་སྟོབས་མ་རྫོགས་པའི་མི་འདི་ལ་དུས་ནམ་
ཞིག་གི་ཚེ། གྷོ་ར་བཙོན་ཁང་དུ་ཟུར་བཀག་དོ་དམ་བྱེད་བཞིན་པའི་སྐབས་
སུ་སེམས་ཀྱི་ཚོར་འདུ་ལ་རྒྱུད་སྐུལ་ཐེབས་ཏེ། མི་མངོན་པའི་སྒོ་ནས་བྷ་རཱ་མོ་
ཡི་ཁྱིམ་ཚང་ཞིག་གི་ནང་དུ་གཉེན་སྒྲིག་བྱེད་རྒྱུའི་དོན་དུ་ཁོ་རང་ཉིད་ཀྱི་གདོད་
མའི་ཆོས་ལུགས་དང་ཧིན་དྷུ་བའི་སྤྱི་ཚོགས་བློས་གཏོང་འདོད་བྱུང་བ་རེད། ཅེས་
འཁོད་ཡོད་པ་ཞིག་རེད།
ནམ་ཞིག་གྷོ་ར་ཡིས། ངས་གནས་ཚུལ་དེ་ད་ལྟ་བར་དུ་ནམ་ཡང་གོ་རྒྱུ་
མ་བྱུང༌། ཞེས་བརྗོད་པའི་སྐབས་སུ་ཐོག་མར་མཱོ་ཧེམ་ཁོའི་སྐད་ཆ་ལ་ཡིད་མ
ཆེས་པར་གྱུར། དེ་རྗེས་ཁོས་བྷི་ནོ་ཡི་སྤྱོད་ལམ་ཁྲོད་ནས་བྱུང་བའི་གཡོ་སྒྱུ་རྣམས་
ཀྱི་ཐད་ལ་རང་ཉིད་ལ་དོགས་པ་དང་ཐེ་ཚོམ་བྱུང་བའི་རིམ་པ་རྣམས་བརྗོད་རྒྱུའི་
– 1007-

འགོ་བརྩམས་ཏེ། དུས་ནམ་ཞིག་གི་ཚེ། ཁོས་སོ་ཤིས་མོས་ཀེས་དང་ལྷན་དུ་
གཉེན་སྒྲིག་བྱེད་རྒྱུའི་ཁས་ལེན་དང་དམ་བཅའ་ཡོངས་སུ་རྫོགས་པ་བཞག་པའི་
སྐབས་དེར། ཁོས་ཏན་ཏན་མོ་ལ་གཉེན་སྒྲིག་བྱེད་རྒྱུའི་འདུན་པ་ཡོད་པ་ཞིག་
རེད། དེ་རྗེས་ཁོ་ལ་རང་ཚུགས་མེད་པ་དང་གནད་དོན་དེའི་ཕྱོགས་ལ་ཐག་
ཆོད་ལ་མ་ཆོད་པའི་རྣམ་པ་བསྟན་རྒྱུའི་འགོ་བཙུགས་སོང༌། དེར་བརྟེན་ང་ཚོའི་
ཕྱོགས་ནས་ཀྱང་ཁོའི་ཕྱོགས་ལ་ཉམས་རྒུད་འགྲོ་བཞིན་ཡོད་པའི་གནས་ཚུལ་
དེ་ངེས་པར་དུ་རྟོགས་ཐུབ་དགོས་པ་ཞིག་རེད། ཅེས་སྨྲས།
དེ་རྗེས་ཨ་བྷི་ནཱ་ཤི་སེམས་གྱི་ཚོར་འདུ་དྲག་པོའི་རང་ཤུགས་དང་བཅས་
དབུགས་ཀྱི་རྒྱུ་བ་སྙིང་གི་འཕར་སྒྲ་དང་བསྡེབས་ནས་ནང་དུ་ཡོང་སྟེ་སྐད་ཤུགས་
ཆེན་པོ་དང་བཅས། གྷོར་མོ་ཧན་བྷ་བྷུ། དོན་རྐྱེན་འདིའི་གནད་དོན་ཅི་ཞིག་རེད་
དམ། སྐྱེ་བོ་སུ་ཞིག་གི་རྨི་ལམ་ནའང་འདི་འདྲ་ཞིག་འབྱུང་གི་རེད་བསམ་རྒྱུ་རེད་
དམ། དེར་བརྟེན་བྷི་ནོ་བྷ་བྷུ་བྱ་བ་འདི་དག་གི་མཐའ་མཇུག་ཏུ་་་ཞེས་སྨྲས།
ཡིན་ནའང་ཁོས་རང་ཉིད་ཀྱི་སྐད་ཆ་ཡོངས་སུ་རྫོགས་པ་དེ་མཇུག་བསྡུས་
ནས་བཤད་མ་ཐུབ། ཁོའི་སེམས་ལ་བྷི་ནོ་ལ་ཁ་ངག་ཚིག་རྩུབ་ཀྱི་གཤེ་གཤེ་གཏོང་
རྒྱུའི་བརྒྱུད་རིམ་ཁྲོད་ནས་དགའ་ཚོར་བླ་ན་མེད་པ་ཞིག་བྱུང་བར་བརྟེན། རང་
ཉིད་ཀྱིས་འགྲེལ་བརྗོད་བྱས་པའི་སྐད་ཆའི་ཐོག་ལ་རང་ཉིད་ལ་དངངས་སྐྲག་
ཡོད་པའི་བཅོས་མའི་རྣམ་འགྱུར་ཙམ་ཡང་སྟོན་མི་ཐུབ་པ་ཞིག་ཏུ་གྱུར། དེ་
རྗེས་དུས་ཡུན་ཆེར་མ་སོང་བའི་མཇུག་ལ། གྷོ་ར་ཡི་ཕྱོགས་གཏོགས་ཀྱི་ཚོགས་
མི་གནད་འགག་ཡོད་པ་ཐམས་ཅད་ཁོའི་ཁང་པ་རུ་འཛུལ་ནས་ཡོང་།
ནམ་ཞིག་ཁོང་ཚོ་ཚང་མ་གཞི་གཅིག་ལ་འཛོམས་ཏེ་རྩོད་གླེང་ཤུགས་དྲག་
-1008-

པོ་ཞིག་བྱས་མཐར། མི་རིང་བར་ཁོང་ཚོ་ཚང་མས་བྷི་ནོ་ཡི་ཀུན་སྤྱོད་ཐོག་ལ་
སྐད་ཆ་བཤད་རྒྱུའི་འགོ་བཙུགས། ཁོང་ཚོའི་ཁྲོད་ཀྱི་གནད་ཡོད་མི་སྣ་གཙོ་
བོ་རྣམས་ཀྱིས་གཅིག་གྱུར་གྱི་འགྲེལ་བཤད་ཅིག་བརྒྱབས་ཤིང༌། འགྲེལ་བརྗོད་
དེ་ནི་ད་ལྟའི་ཆར་བྱུང་བའི་དོན་རྐྱེན་འདི་ཧ་ལས་ཤིང་ཧོན་འཐོར་དགོས་པ་ཞིག་
གང་ཡང་མ་རེད། ཅེས་གླེང་། གང་ཡིན་ཟེར་ན་ཁོང་ཚོ་ཚང་མས་ཡང་ནས་
ཡང་དུ་བྷི་ནོ་ཡི་ཕྱོགས་ལ་དོགས་པ་དང་ཐེ་ཚོམ་སྐྱེས་པར་མ་ཟད། ཁོའི་སྤྱོད་
ལམ་འཁྱེར་ཕྱོགས་ཐོག་ལ་ཡང་སྔར་ལས་ཞན་ཆ་འབྱུང་གི་ཡོད་པའི་རྟགས་
མཚན་མངོན་གྱིན་ཡོད་པ་དེ་ལ་ཁོང་ཚོས་དོ་སྣང་བྱུང་ཡོད་པ་ཞིག་རེད། དོན་
ངོ་མའི་གནས་ཚུལ་ལ་བབས་དུས་ཁོང་ཚོ་ཚང་མས་བྷི་ནོ་ཡིས་ནམ་ཡང་ཁོང་ཚོའི་
ཚོགས་པའི་ཕྱོགས་ལ་ལྷག་བསམ་ཟོལ་མེད་ཀྱི་སྒོ་ནས་རང་ཉིད་རྩིས་འབུལ་བྱེད་
མྱོང་མེད། ཅེས་གསལ་བཤད་བྱས་ཤིང་། ཁོང་ཚོའི་ཁྲོད་ཀྱི་མི་མང་པོ་ཞིག་
གིས་ཁོང་ཚོའི་སེམས་ལ་དུས་རྟག་ཏུ་ཁོས་འབད་བརྩོན་བྱེད་བཞིན་ཡོད་པའིབརྒྱུད་
ལམ་དེ། ཅི་འདྲའི་བཟོད་སྒོམ་བྱེད་མི་ཐུབ་པའི་བྱ་བ་ཞིག་ཡིན་པ་ཚོར་བྱུང་།
ཞེས་དང༌། གང་ལྟར་ཐོག་མར་གྷོར་མོ་ཧན་བྷ་བྷུ་དང་ཁོ་གཉིས་ངོ་ཤེས་པའི་
བརྒྱུད་རིམ་འགོ་བཙུགས་པའི་སྐབས་ནས་བཟུང་། ཁོས་རང་ཉིད་དང་གྷོར་
མོ་ཧན་བྷ་བྷུ་གཉིས་འདྲ་མཉམ་དང་གཅིག་མཚུངས་ལྟ་བུའི་བསམ་བློའི་འཁྱེར་
སོ་ཞིག་འཛིན་གྱིན་ཡོད་པ་དང༌། མི་གཞན་ཚང་མས་གྷོར་མོ་ཧན་བྷ་བྷ་ལ་བརྩི
མཐོང་ཆེན་པོ་བྱེད་ཀྱིན་ཡོད་པར་བརྟེན། ཁོང་གི་གམ་དུ་རང་དགར་འགྲོ་བ་
དང་། ཁོང་ལ་རང་དགར་སྐད་ཆ་བཤད་པ་སོགས་ལ་དོགས་ཟོན་བྱེད་ཀྱིན་
ཡོད་པ་རེད། འོན་ཀྱང་བྷི་ནོ་ཡིས་རང་ཉིད་ལ་བཙན་ཤུགས་ཀྱིས་བསྐུལ་ཏེ།

གྷོར་མོ་ཧན་བྷ་བྷུ་ཡི་ཕྱོགས་ལ་རང་ཉིད་སྐྱེ་བོ་ཐམས་ཅད་ཀྱི་ཕྱོགས་ནས་ཟུར་དུ་
ཐོན་ཏེ། ཁོང་དང་ནང་ཚགས་ཀྱི་འབྲེལ་ལམ་ལྟ་བུ་བྱེད་རྒྱུའི་འབྲེལ་བ་
ཞིག་བྱས་པར་མ་ཟད། གྷོ་ར་དང་ཁོང་གཉིས་ཀྱི་རིན་ཐང་གཅིག་མཚུངས་
ཀྱི་ལྟ་ཚུལ་ཞིག་ཀྱང་འཛིན་གྱིན་ཡོད་པ་རེད། གྷོ་ར་ཁོ་ལ་དགའ་བོ་ཡོད་པའི་
རྒྱུ་མཚན་ལ་བརྟེན་ནས། སྐྱེ་བོ་གཞན་ཚང་མས་གང་ཐུབ་ཅི་ཐུབ་ཀྱིས་ཁོའི་
ཐུན་མོང་མ་ཡིན་པའི་ཁེངས་དྲེགས་དང༌། ང་རྒྱལ་གྱི་ཕྱོགས་ལ་བསམ་ཤེས་
བྱེད་ཀྱིན་ཡོད་པ་དང་། དེ་ལ་བརྟེན་ནས་འགོག་ཏུ་མེད་པའི་བྱ་གཞག་འབྲས་
བུ་དོན་གྱིས་སྟོང་པ་ཡིད་སྐྱོ་དགོས་པ་འདི་བྱུང་བ་རེད། ཅེས་བཤད།
ད་དུང་ཁོང་ཚོས། ང་ཚོ་ཕལ་ཆེ་བ་བྷི་ནོ་ལྟ་བུའི་སློབ་སྦྱོང་དང་ཤེས་ཡོན་ཡོད་
པ་ཞིག་མིན་པར་མ་ཟད། ང་ཚོ་ལ་ཁོའི་རྣམ་དཔྱོད་ལྟ་བུ་ཡང་གཏན་ནས་མེད་
པ་ཞིག་རེད། འོན་ཀྱང་ང་ཚོ་ཚང་མས་ཁ་ནས་གཞན་ཞིག་བཤད། སེམས་ལ་
དེ་མ་ཡིན་པ་ཞིག་བཅངས་ནས་མ་བསྡད་པར། ལངས་ཕྱོགས་གཅིག་གི་ལྟ་གྲུབ་
འོག་ལ་ཤར་བསྐྱོད་བྱས་ནས་ཡོང་བ་ཡིན། ང་ཚོ་ལ་མཚོན་ན། དེ་རིང་བྱ་བ་ཆེ་
གེ་མོ་ཞིག་གི་བརྒྱུད་རིམ་ཁྲོད་དུ་ཞུགས། སང་ཉིན་དེའི་ལྡོག་ཕྱོགས་ཁོ་ན་ཞིག་གི་
ཁྲོད་དུ་ཞུགས་ནས་འགྲོ་རྒྱུ་དེ་མི་སྲིད་པ་ཞིག་རེད། གཅིག་བྱས་ན། ཁྱོད་ཀྱིས་
དེ་ང་ཚོའི་ངོས་ཀྱི་གླེན་རྟགས་སམ་ཡང་ན་བླུན་རྟགས་རེད་ཅེས་བརྗོད་སྲིད་པ་ཞིག་
རེད། གང་ལྟར་ཡང་ད་དུང་དེ་མིན་གཞན་ཞིག་རེད་ཅེས་བརྗོད་འདོད་ཡོད་ནའང་།
ཁྱོད་རང་གིས་བརྗོད་ན་འགྲིག་གི་རེད། ཅེས་བཤད།
སྐད་ཆ་འདི་དག་ཐམས་ཅད་ལ་གྷོ་ར་ཡིས་ལན་གཅིག་ཀྱང་མ་བརྒྱབས།
དེ་ལྟ་ནའང་ཁོང་ཚོའི་སྐད་ཆའི་མཇུག་མ་རྫོགས་བར་དུ་དེ་ལ་གཟབ་ནན་ཆེན་
-1010-

པྲྀའི་སྒོ་ནས་ཉན་ཏེ་བསྡད། ནམ་ཞིག་དུས་ཚོད་ཀྱི་བརྒྱུད་རིམ་འཕྱི་བོ་ཆགས་
པའི་སྐབས་སུ་ཁོའི་ནང་དུ་ཡོད་པའི་མི་སྣ་ཚང་མ་གཅིག་གི་མཇུག་ལ་མཐུད་དེ་
ཁོའི་ཁང་མིག་ནས་ཕྱི་ལ་ཐོན།
གྷོ་ར་ཡིས་བྷི་ནོ་ཁོའི་ཁང་མིག་ནང་དུ་ཐད་ཀར་མ་ཡོང་བར་ཐོག་ཁང་དུ
འགྲོ་བཞིན་ཡོད་པར་མཐོང་བར་བརྟེན། ཁོ་དེ་མ་ཐག་ཏུ་ཕྱི་ལ་ཐོན་ཏེ། བྷི
ནོ། བྷི་ནོ། ངས་ཁྱོད་ཀྱི་ཕྱོགས་ལ་ནོར་འཁྲུལ་ཞིག་བྱེད་ཀྱིན་ཡོད་དམ་མེད།
ང་རང་ཉིད་ཀྱིས་ཀྱང་གསལ་པོར་ཤེས་ཀྱིན་མེད། ཡིན་ནའང་ང་ལ་མཚོན་
ནས་བཤད་པ་ཡིན་ན། ཁྱོད་ཀྱིས་ང་བློས་བཏང་ནས་འགྲོ་བཞིན་ཡོད་པ་ལྟ་
བུ་ཞིག་ཚོར་གྱིན་འདུག ཅེས་སྨྲས།
བྷི་ནོ་ཡི་སེམས་ལ་སྔ་ས་ནས་དེ་རིང་གྷོ་ར་དང་ཁོ་གཉིས་ཀྱི་བར་ལ་འགོག་
ཏུ་མེད་པའི་ཁ་རྩོད་ཅིག་འབྱུང་རྒྱུ་ཡིན་པ་སེམས་ཐག་བཅད་ནས་ཡོད་པར་མ་
ཟད། དེ་ཁོའི་རྣམ་པར་ཤེས་པའི་ཚེ་སྲོག་གི་དཀྱིལ་ལ་བརྟན་པོ་ཡོད་པ་ཞིག་
ཀྱང་རེད། འོན་ཀྱང་ཁོས་གྷོ་ར་ཤིན་ཏུ་ངོ་གནག་ཅིང༌། ཁོའི་ངག་གི་གདངས་
ལ་གཞན་ཡིད་སྲེག་པར་བྱེད་པའི་ཉམས་ཤིག་མངོན་གྱིན་ཡོད་པ་མཐོང་བའི་
ཚེ། རེ་ཞིག་ཁོས་རང་ཉིད་གནས་གང་ཞིག་ཏུ་དམ་པོར་སྦྱར་ཡོད་པའི་སེམས་
ཀྱི་སྙིང་སྟོབས་དེ་ཡོངས་སུ་ཡལ་བ་དང་ཆབས་ཅིག་ངག་ནས། སྤུན་མཆེད།
གྷོ་ར། ཁྱོད་ཀྱིས་ངའི་ཕྱོགས་ལ་ལྟ་ཚུལ་ཕྱིན་ཅི་ལོག་པ་དེ་འདྲ་ནམ་ཡང་མ་འཛིན།
ང་ཚོའི་མི་ཚེའི་བརྒྱུད་རིམ་ཁྲོད་ལ་འགྱུར་བ་མང་པོ་ཞིག་ཕྱིན་ཡོད་པར་བརྟེན།
ང་ཚོས་གནས་ཚུལ་དང་དོན་རྐྱེན་མང་པོ་ཞིག་བློས་གཏོང་དགོས་འབྱུང་གི་རེད།
དེ་ལྟ་ནའང་རྒྱུ་མཚན་དེ་ལ་བརྟེན་ནས་ངས་ཁྱོད་དང་ང་གཉིས་ཀྱི་བར་གྱི་གྲོགས་
-1011-

པོའི་འབྲེལ་བ་དེ་ཙིའི་ཕྱིར་བློས་གཏོང་དགོས་རེད་དམ། ཞེས་སྨྲས།
གྷོ་ར་འཁྱུག་ཙམ་ཞིག་གི་རིང་ལ་ཁུ་སིམ་མེར་བསྡད་ཅིང་དེ་རྗེས། བྷི་ནོ།
ཁྱོད་བྷ་རཱ་མོ་ཡི་ཚོགས་པའི་ཚོགས་མི་ཞིག་ཏུ་གྱུར་ཡོད་པ་རེད་དམ། ཞེས་དྲིས།
བྷི་ནོ་ཡིས། མེད། གྷོ་ར། ང་བྷ་རཱ་མོ་ཡི་ཚོགས་པའི་འཐུས་མི་ཞིག་ཏུ་
གྱུར་མེད། ང་དེའི་ཚོགས་མིའི་ཁྲོད་དུ་འགྲོ་རྒྱུ་མིན། ཡིན་ནའང་ངས་གནད་
དོན་དེའི་ཕྱོགས་ལ་སྐད་ཆ་མང་པོ་ནན་བཤད་བྱེད་རྒྱུའི་འདོད་པ་མེད། ཅེས་སྨྲས།
གྷོ་ར་ཡིས། ཁྱོད་ཀྱི་སྐད་ཆ་དེའི་གོ་དོན་ཅི་ཞིག་རེད་དམ། ཞེས་དྲིས།
བྷི་ནོ་ཡིས། སྐད་ཆ་དེའི་གོ་དོན་ནི། དེ་རིང་ནས་བཟུང་ང་བྷ་རཱ་མོ་ཡི་
ཚོགས་པའི་ཁྲོད་དུ་ཞུགས་ནའང་འདྲ། མ་ཞུགས་ནའང་འདྲ། དེ་གཉིས་
གང་དུ་གུར་ནའང་དེ་ཧ་ཅང་གི་ཛ་དྲག་གི་བྱ་བ་ཧ་ལས་ཧོན་འཐོར་དགོས་པ་ལྟ་
བུ་ཞིག་ཏུ་ངས་བསམ་བློ་གཏོང་གི་མེད། ཅེས་བཤད།
གྷོ་ར་ཡིས། ངས་ཁྱོད་ལ་འདྲི་འདོད་པའི་དྲི་བ་ཞིག་ཡོད་པ་ནི། ཁྱོད་
ཀྱི་སྔོན་མའི་བསམ་བློའི་ལྟ་གྲུབ་དང་ད་ལྟའི་བསམ་བློའི་འཆར་སྒོ་གཉིས་པོ་དེ་ཅི་
འདྲ་ཞིག་རེད་དམ། ཞེས་དྲིས།
གྷོ་ར་ཡི་ངག་གི་གདངས་དང་བསྡེབས་ནས་ཡོད་པའི་དྲི་བ་འདིས། བྷི་
ནོ་ཡང་བསྐྱར་རྩོད་རྙོག་གི་ར་སྐོར་ནང་དུ་ཚུད་པར་བྱས་ཤིང་དེ་དང་ཆབས་ཅིག་
ཏུ་ཁོས་ངག་ནས། འདས་པའི་དུས་ཚོད་ཀྱི་བརྒྱུད་རིམ་ཁྲོད་དུ་དུས་ནམ་ཞིག་
གི་ཚེ་ཡིན་ནའང་ངས་སྐྱེ་བོ་ཞིག་བྷ་རཱ་མོ་ཡི་ཁྲོད་དུ་ཞུགས་ཀྱིན་འདུག་ཅེས་གོ་
དུས། ངའི་སེམས་ལ་ཏན་ཏན་ཁོང་ཁྲོ་ཤུགས་དྲག་པོ་སྐྱེ་བཞིན་ཡོད་པར་མ་
ཟད། དེ་ལ་ཀུན་སློང་རྣམ་པར་དག་པའི་སྒོ་ནས་ཉེས་ཆད་ཀྱི་ཁྲིམས་ཤིག་ཏན་
-1012-

ཏན་གཅོད་འོས་པ་ཞིག་མཐོང་གི་ཡོད། འོན་ཀྱང་དེ་རིང་ཁ་སང་ངས་དེ་འདྲ་
བསམ་གྱིན་མི་འདུག ངའི་སེམས་ལ་ང་ཚོ་བསམ་བློའི་ལྟ་གྲུབ་ཐ་དད་པ་དང་
དགག་སྒྲུབ་ཀྱི་རྩོད་པ་འདྲ་མིན་ལ་ཐུག་ཆོག་པ་ཞིག་རེད་བསམ་གྱིན་འདུག དེ
ལྟ་ནའང་གནད་དོན་དེ་དག་གི་བརྒྱུད་རིམ་ཁྲོད་ནས་གང་ཞིག་ངོ་ཤེས་པའམ་
ར་འཕྲོད་དགོས་ཀྱི་ཡོད་པ་དེ་ནི། དེ་ལ་ཁོང་ཁྲོ་ལངས་པའམ་ཡང་ན་ཆད་པ་
ལྟ་བུ་གཅོད་རྒྱུའི་ལག་ལེན་བསྟར་བ་དེ་ནི་མ་རབས་ཀྱི་སྤྱོད་པ་ཐ་ཤལ་ཞིག་ཏུ་
ངོས་འཛིན་དགོས་ཀྱི་འདུག་བསམ་གྱིན་ཡོད། ཅེས་སྨྲས།
གྷོ་ར་ཡིས། དེས་ན་ཁྱོད་ཀྱིས་དེང་སང་ཧིན་དྷུ་བ་ཞིག་བྷ་རཱ་མོ་རུ་གྱུར་
པ་མཐོང་དུས་ཁྱོད་ལ་སྔོན་ཆད་ནང་བཞིན་ཁོང་ཁྲོ་ལང་གི་མེད་པ་དང་། གལ་
ཏེ་ཁྱོད་ཀྱིས་བྷ་རཱ་མོ་ཞིག་གིས་ཧིན་དྷུ་བའི་ཆོས་ལུགས་ཀྱི་ཕྱོགས་ལ་དཀའ་ཐུབ་
སྒྲིབ་སྦྱོང་བྱེད་ཀྱིན་ཡོད་པ་མཐོང་བ་ཡིན་ན། ཏན་ཏན་ཁྱོད་ཀྱི་ལུས་པོ་ཡོངས་
རྫོགས་ལ་སྡང་སེམས་ཀྱི་མེ་འབར་བཞིན་ཡོད་ངེས་པ་ཞིག་རེད། དེ་ཁྱོད་ཀྱི་
སྔོན་མ་དང་ད་ལྟའི་གནས་སྟངས་གཉིས་ཀྱི་བར་ལ་བྱུང་བའི་མི་འདྲ་བའི་ཁྱད་
པར་འབའ་ཞིག་མ་རེད་དམ། ཞེས་སྨྲས།
བྷི་ནོ་ཡིས། ཁྱོད་ཀྱི་སྐད་ཆ་དེ་ཁོང་ཁྲོའི་གཞན་དབང་དུ་གྱུར་པའི་འོག་
ནས་ཡོང་བ་ཁོ་ན་ཞིག་རེད། དེ་ནི་དཔྱད་པ་སྔོན་སོང་གི་བསམ་གཞིག་ནན་
པོ་ལས་བྱུང་བའི་སྐད་ཆ་ཞིག་མ་རེད། ཅེས་སྨྲས།
གྷོ་ར་ཡིས་གོང་གི་སྐད་ཆའི་འཕྲོ་མཐུད་དེ། ངས་ཁྱོད་ལ་གུས་ཞབས་
དང་བརྩི་བཀུར་བླ་ན་མེད་པའི་སྒོ་ནས་སྐད་ཆ་ཤོད་བཞིན་ཡོད། ཁྱོད་ཀྱིས་གང་
བྱས་པའི་བྱ་བ་དེ། གལ་ཏེ་ང་རང་ཉིད་ཀྱི་སྐོར་གྱི་གནད་དོན་ཞིག་གི་ཕྱོགས་
-1013-

ནས་བལྟས་པ་ཡིན་ན། ངས་ཀྱང་ཏན་ཏན་དེ་ལྟ་བུའི་བྱ་བ་བསྒྲུབ་ངེས་པ་ཞིག་
རེད། གལ་ཏེ་ང་ཚོའི་གནད་དོན་དེ་ལུས་ཀྱི་པགས་པའི་ནང་ལ་བྱུང་བའི་གནད་
དོན་ཞིག་ཡིན་ན། ང་ཚོས་རང་ཉིད་ཀྱི་ཆོས་ལུགས་ཀྱི་ལྟ་གྲུབ་རྣམས་ཀྱང་རྩང་
པ་ཁ་རལ་གྱིས་རང་ཉིད་ཀྱི་ཁ་དོག་གི་རྣམ་པར་ཇི་ལྟར་བསྒྱུར་བ་ལྟར་དུ་བསྒྱུར་
ཆོག་གི་རེད། དེ་ནི་ཏན་ཏན་གནད་དོན་གཞན་ཞིག་དང་འབྲེལ་བའི་འོག་ནས་
བྱུང་བ་ཞིག་རེད། འོན་ཀྱང་ངས་ཚེ་སྲོག་གི་རྣམ་པར་ཤེས་པ་ལ་བདག་ཅིང་
དབང་བའི་དངོས་པོ་ཞིག་རང་དགར་སྟབས་བདེ་བོ་བཟོ་ཐུབ་ཀྱི་མེད། གལ་
ཏེ་གནད་དོན་དེའི་ཕྱོགས་ལ་མི་མཐུན་པའི་ལྡོག་ཟླ་གང་ཡང་མེད་པ་དང་། ཁྱོད་
ཀྱིས་དེའི་ཕྱོགས་ལ་ཁྲིམས་འགལ་གྱི་ཉེས་པའི་དྲིལ་ཆུང་གི་རྣམ་པའི་བརྡ་ཞིག་
སྤྲད་ཡོད་པ་ཡིན་ན། དེ་རྗེས་ག་རེ་བྱས་ནས་བྱ་བ་ཛ་དྲག་ཆེ་བ་འདི་ལྟ་བུ་ཞིག་
ལ་ངོས་ལེན་ནམ། ཡང་ན་ཆོས་ལུགས་ཀྱི་ལྟ་གྲུབ་རྣམས་ལ་འགྱུར་བ་གཏོང་
དགོས་རེད་དམ། སྐྱེས་པ་མི་ཞིག་གིས་གནད་དོན་དེའི་ཕྱོགས་ལ་རང་ཉིད་
ཀྱི་རྣམ་དཔྱོད་ཡོངས་སུ་རྫོགས་པ་དེ་འདོན་དགོས་པ་ཞིག་མ་རེད་དམ། ང་
ཚོས་ངེས་པར་དུ་བསམ་གཞིག་ནན་ཏན་དང་འབྲེལ་བའི་སྒོ་ནས་ང་རང་ཚོ་ཁ་
ཞེ་གཉིས་མེད་དང་བཅོས་མ་མ་ཡིན་པའི་སྒོ་ནས་དྲང་བདེན་གྱི་ཕྱོགས་ལ་འགྲོ་
བཞིན་ཡོད་མེད་དང་། དེ་ངོས་ལེན་བྱེད་ཀྱི་ཡོད་མེད་ཀྱི་སྐོར་ལ་བསམ་གཞིག་
བྱེད་དགོས། དེའི་མཇུག་འབྲས་དང་ཆད་པའི་ཉེས་པ་རྣམས་ལ་ཡང་ང་ཚོས་
ངེས་པར་དུ་ཁས་ལེན་བྱེད་དགོས་རྒྱུ་རེད། དྲང་བདེན་གྱི་ཚོང་འབྲེལ་འོག་ནས
ཁྱོད་ཀྱིས་རིན་ཆེན་གྱི་རྒྱན་ཆ་རྣམས་འཐོབ་མི་ཐུབ་པར་མ་ཟད། དེའི་རིན་
ཐང་ལ་ཡང་གཡོལ་མི་ཐུབ་པ་ཞིག་རེད། ཅེས་སྨྲས།
-1014-

ད་ཆར་ཁོ་གཉིས་ཀྱི་བར་གྱི་དགག་སྒྲུབ་ཀྱི་རྩོད་པ་དེ་ཆེས་མགྱོགས་ཚད་ལྡན་
པའི་སྒོ་ནས་མདུན་དུ་སྐྱོད་བཞིན་ཡོད་པར་མ་ཟད། ཚིག་གིས་ཚིག་ལ་ངོ་གདོང
གཏུགས་པའི་ངག་གི་མེ་སྟག་ཕྲ་མོ་རྣམས་ཀྱང་ཉག་ཕྲན་གྱི་མདའ་མོ་ལྟར་དུ་ཕན་
ཚུན་གཅིག་གིས་གཅིག་གི་ཁ་གཏད་དུ་རྒྱུག་བཞིན་ཡོད་པ་ལྟར་དུ་ཡོངས་སུ་མཆེད་
བཞིན་ཡོད་པ་ཞིག་རེད། ནམ་ཞིག་ཕན་ཚུན་དགག་སྒྲུབ་ཀྱི་ངག་གི་དམག་འཁྲུག་
ཡུན་རིང་འགོར་བའི་མཇུག་ཏུ། བྷི་ནོ་ཡར་ལངས་པ་དང་ཆབས་ཅིག་ངག་ནས།
གློར། ཁྱོད་དང་ང་གཉིས་ཀྱི་བར་གྱི་ལྷན་སྦེས་ཀྱི་རང་གཤིས་དེ་གཞི་རྩའི་ཆ་ནས་
ཕན་ཚུན་ཐ་དད་དུ་གྱུར་ཡོད་པ་ཞིག་རེད། དེ་ལྟ་ནའང་ཉི་མ་དེ་རིང་ལ་ཐུག་གི་
བར་དུ་ངས་རང་ཉིད་ཀྱི་ལྷན་སྐྱེས་ཀྱི་རང་གཤིས་དྲག་གནོན་གྱི་སྒོནས་བཀག་པར་
མ་ཟད། ནམ་ཞིག་ང་རང་ཉིད་ཀྱི་རང་གཤིས་ཀྱི་མགོ་བོ་དེ་གྱེན་དུ་ལངས་ནས་
ཡོང་བའི་སྐབས་སུ་ཡང་ངས་དེ་ལ་སྟངས་འཛིན་དང་དྲག་གནོན་བྱས་ཏེབསྡད་པ་
ཡིན། རྒྱུ་མཚན་གང་ཞིག་གི་ཕྱིར་དུ་ཞེ་ན། ཁྱོད་ཀྱིས་རང་ཉིད་ཀྱི་ལྟ་སྤྱོད་དང་
གཅིག་གྱུར་མ་ཡིན་པའི་དོན་རྐྱེན་གང་ཞིག་མཐོང་བ་ཡིན་ན། དེ་ལ་འཕྲལ་སེལ་
གྱི་བཤོལ་རྒྱུ་དེ་གཏན་ནས་ཡིད་ལ་མི་འཁོར་བར། དེ་མ་ཐག་ཏུ་ལག་ཏུ་རལ་གྲི་
བཟུང་ནས་དེ་ལ་རྒོལ་འཛིང་བྱེད་དུ་འགྲོ་རྐྱང་བྱེད་ཀྱིན་འདུག རྒྱུ་མཚན་དེ་འདྲ་
ཡིན་དུས། ངས་ཁྱོད་དང་ང་གཉིས་ཀྱི་བར་གྱི་གྲོགས་པོའི་འབྲེལ་ལམ་དེ་མི་ཉམས་
རྒྱན་འཁྱོངས་ཡོང་བའི་ཆེད་དུ་ག་དུས་ཡིན་ནའང་ང་རང་ཉིད་ཀྱི་ལྷན་སྐྱེས་ཀྱི་རང་
གཤིས་ལ་སྟངས་འཛིན་བྱས་ཏེ་བསྡད་པ་ཡིན། ད་ཆར་ང་མུ་མཐུད་དུ་དེ་ལྟར་ཕྱིན
པ་ཡིན་ན། དེ་ལ་མཇུག་འབྲས་ལེགས་པོ་ཞིག་གང་ཡང་འབྱུང་རྒྱུ་མེད་པ་ངོས་
ཟིན་གྱིན་འདུག ཅེས་སྨྲས།
-1015-

གྷོ་ར་ཡིས། རེད། དེས་ན་ཁྱོད་རང་གི་ཡིད་ཀྱི་རེ་འདོད་དེ་ཅི་ཞིག་
ཡིན། དེ་ང་ལ་ཁ་སངས་ནས་བརྗོད་རོགས། ཞེས་སྨྲས།
བྷི་ནོ་ཡིས་སྐད་ཤུགས་ཆེན་པོ་དང་བཅས། དེ་རིང་ང་རང་ཉིད་ཀྱི་རྐང་
པ་གཉིས་ཀྱི་སྟེང་དུ་ལངས་ནས་བསྡད་ཡོད། ངས་ཉི་མ་དེ་རིང་ནས་བཟུང་སྤྱི་
ཚོགས་ཀྱི་ཐོབ་ཐང་དེ་འགོང་པོ་མི་མ་ཡིན། ཉི་མ་རེ་རེ་བཞིན་འགྲོ་བ་མིའི་ཚེ་
སྲོག་གི་དམར་མཆོད་གཏང་རག་ཏུ་འབུལ་དགོས་པའི་ཡ་ང་སྙིང་རྗེ་མེད་པའི་
གནོད་སྦྱིན་གྱི་འདྲེ་ངན་ལྟར་དུ་བརྩི་འཇོག་བྱེད་དགོས་པའི་ཁས་ལེན་དང་ངོས་
འཛིན་བྱེད་ཀྱིན་ཡོད། གང་ལྟར་དེ་མིན་ང་ཤི་ནའང་འདྲ། གསོན་ནའང་
འདྲ། ངས་མི་མ་ཡིན་གྱི་འདྲེ་ངན་དེའི་བཀའ་རྒྱའི་རྙི་ཐག་གིས་རང་ཉིད་ཀྱི་
མཇིང་པ་བསྡམས་ཏེ། རང་ཉིད་རང་དགར་གནས་ངེས་མེད་ཀྱི་ཡུལ་དུ་ཁ་
ཕྱོགས་མེད་པར་འཁྱམ་འཇུག་གི་མིན། ཞེས་སྨྲས།
གྷོ་ར་ཡིས་ཁྲེལ་དགོད་ཀྱི་ཚུལ་དུ། ཁྱོད་ཀྱིས་མ་ཧཱ་བྷ་ར་ཏ་ཡི་ནང་གི་
བྲམ་ཟེའི་བྱིས་པ་བཞིན་དུ་གདོན་འདྲེ་དེ་བསད་ནས་འཇག་རྩྭའི་དུམ་བུ་ལྟ་བུ་ཞིག་
ཏུ་གཏོང་རྒྱུ་ཡིན་ནམ། ཞེས་སྨྲས།
བྷི་ནོ་ཡིས། ངས་ཁོ་བསད་ནས་ང་ལ་རྒྱལ་ཁ་འཐོབ་དང་མི་འཐོབ་ཀྱི
སྐོར་ཁྱོད་ལ་ངས་རྟོགས་ཐུབ་ཀྱིན་ཡོད་ཅེས་རློམ་སེམས་དང་ཁས་ལེན་བྱེད་རྒྱུ་
ཅི་ཡང་མེད། ཡིན་ནའང་མ་མཐའ་ཙམ་ལ་ཡང་ངས་ཁོ་ལ་ང་བདག་ཏུ་བཟུང་
ནས་ཁྱུར་མིད་བྱས་ཏེ། དུམ་བུ་རུ་གཏོང་རྒྱུའི་ཐོབ་ཐང་ཡོད་པའི་ངོས་ལེན་བྱེད་
རྒྱུ་མིན། དེར་མ་ཟད་ཁོས་ང་མཆེ་སྡེར་གྱི་བར་དུ་བླངས་ནས་ཁྱུར་མིད་བྱེད་
བཞིན་པའི་སྐབས་སུ་ཡང་ངས་དེ་ངོས་ལེན་བྱེད་རྒྱུ་མ་རེད། ཅེས་བཤད།
-1016-

གྷོར་ཡིས་སྐད་ཤུགས་ཆེན་པོ་དང་བཅས། ཁྱོད་ཀྱིས་ད་ལྟ་སྐད་ཆ་རྣམས་
དཔེ་རྒྱན་དང་གཟུགས་རྒྱན་སོགས་དང་བསྲེས་ནས་དེའི་དཔེར་བཀོད་ཡོང་དུས།
ངས་ཁྱོད་ཀྱི་སྐད་ཆའི་དོན་དག་དེ་གོ་རྒྱ་ཁག་པོ་ཞིག་རེད། ཅེས་བཤད།
བྷི་ནོ་ཡིས། ངས་གང་བཤད་པའི་སྐད་ཆ་དེ་ཁྱོད་ལ་མཚོན་ན་གོ་དཀའ་
བ་ཞིག་གང་ཡང་མ་རེད། དེ་བས་ངས་གང་བཤད་པའི་སྐད་ཆ་དེ་ལ་ཁྱོད་ཀྱིས་
མོས་མཐུན་དང་ངོས་ལེན་བྱེད་རྒྱུ་དེ་ཕལ་ཆེར་ཅུང་ཟད་ཁག་པོ་ཞིག་རེད། ཅེས་
ལན་བརྒྱབས་པ་དང་ཆབས་ཅིག ཇི་ལྟར་ང་ལ་ཤེས་རྟོགས་བྱུང་བ་དེ་བཞིན་
དུ་ཁྱོད་ལ་ཡང་ང་ཚོའི་སྤྱི་ཚོགས་ཀྱི་ཁྲོད་དུ་བཟའ་བཏུང་གི་གནད་དོན་དང་། རེག་
ཐུག འགྲོ་འདུག་གི་གནད་དོན་ལ་སོགས་པའི་འོག་ནས་སྤྱི་ཚོགས་ཀྱིས་ང་ཚོ་
ལ་ལྕགས་སྒྲོག་ཅིག་བསྐོན་ནས་འགྲོ་བ་མིའི་རིགས་ལ་ཆོས་ལུགས་ཀྱི་ཐོག་ལ་
གཞི་རྩའི་རང་དབང་གི་ཐོབ་ཐང་རང་མཚན་པ་ཞིག་ཡོད་པ་དེ་བཀག་ནས་བསྡད་
ཡོད་པ་དེ། ཅི་འདྲའི་དགེ་མཚན་མི་ལྡན་པ་ཞིག་ཡིན་པ་དེ་ལྐོག་ཏུ་མ་གྱུར་པར་
ཤེས་རྟོགས་བྱུང་ཡོད་པ་ཞིག་རེད། ཡིན་ནའང་ཁྱོད་ཀྱིས་རང་ཉིད་བརྒྱ་ཁ་
གཅིག་གཅོད་ཀྱི་སྐྱེ་བོ་ཞིག་ཡིན་པ་ངོས་ལེན་དང་འབྲེལ་བའི་འོག་ནས་དེ་ལྟ་བུའི་
མཐོ་གནོན་ཅན་གྱི་ཆོས་ཉིད་དེ་ཁས་ལེན་དང་དེ་ལ་མོས་མཐུན་བྱེད་འདོད་ཡོད་
པ་ཞིག་རེད། དེ་ལྟ་ནའང་ངས་ཁྱོད་ལ་བརྗོད་རྒྱུ་ཞིག་ལ། གནས་ཚུལ་དེ་ལྟ་
བུའི་རིགས་གང་གི་འོག་ཏུ་ཡང་ངས་སྐྱེ་བོ་སུ་ཞིག་གི་དབང་སྒྱུར་འོག་ལ་ཡང་
མགོ་འབུལ་ལུས་འབུལ་བྱེད་རྒྱུ་མིན། གལ་ཏེ་སྤྱི་ཚོགས་ཁྲོད་ཀྱི་བཀག་རྒྱ་དེ་
དག་གིས་ངའི་མི་ཚེའི་ཐོབ་ཐང་ལ་ཇི་ཙམ་ངོས་ལེན་བྱས་པ་དེ་ཙམ་ཁོ་ན་ཞིག་
ངས་ཕར་སྤྱི་ཚོགས་ཀྱི་ཐོབ་ཐང་ངའི་ཐོག་ལ་ཅི་ཙམ་ཡོད་པ་དེ་ལ་ངོས་ལེན་དང་

ཆ་འཇོག་བྱེད་ངེས་པ་ཞིག་ཡིན། གལ་ཏེ་སྤྱི་ཚོགས་ཀྱི་ངོས་ནས་ང་འགྲོ་བ་མིའི་
རིགས་ལྟ་བུ་ཞིག་ཏུ་བརྩི་འཇོག་དང་ངོས་འཛིན་མ་བྱས་པར། འཕྲུལ་འཁོར་
ཞིག་གི་གསང་ཐག་འཐེན་ཡུལ་ལྟ་བུ་ཞིག་ཏུ་འདོད་ཀྱིན་ཡོད་པ་ཡིན་ན། ངས་
ཀྱང་དེ་ལ་རང་ཉིད་ཀྱི་མེ་ཏོག་གི་མཆོད་པ་དང་། ཙན་དན་གྱི་ཕྱེ་མ་དང་སྦྱར་
བའི་བག་ཕྱེ་གཡོས་མ་འབུལ་རྒྱུ་ཕར་ཞོག ངས་ཀྱང་དེ་ལྕགས་རྫས་ལས་གྲུབ་
པའི་འཕྲུལ་འཁོར་ལྟ་བུ་ཞིག་ཏུ་ངོས་འཛིན་བྱེད་རྒྱུ་ཡིན། ཞེས་སྨྲས།
གྷོ་ར་ཡིས་འདྲི་རྩད་ཀྱི་སྒོནས། དེས་ན་མདོར་བསྡུས་ནས་སྐད་ཆ་གནད་
ལ་ཕབ་པ་ཡིན་ན། ཁྱོད་ཀྱི་འདོད་པ་དེ་རང་ཉིད་བྷ་རཱ་མོ་ཞིག་ཏུ་འགྱུར་འདོད་
ཡོད་པ་དེ་རེད་དམ། ཞེས་དྲིས།
བྷི་ནོ་ཡིས། མ་རེད། ཅེས་ལན་བཏབ།
གྷོ་ར་ཡིས། འོ་ན་ཁྱོད་ཀྱིས་ལོ་ལི་ཏཱ་དང་ལྷན་དུ་གཉེན་སྒྲིག་བྱེད་རྒྱུ་ཡིན་
ནམ། ཞེས་འདྲི་རྩད་བྱས།
བྷི་ནོ་ཡིས། ཡིན། ཞེས་ལན་བཏབ།
གྷོ་ར་ཡིས། ཧིན་དྷུ་ཡི་ཆོ་ག་གཞིར་བཟུང་གི་གཉེན་སྒྲིག་བྱེད་རྒྱུ་ཡིན་
ནམ། ཞེས་དྲིས།
བྷི་ནོ་ཡིས། ཡིན་ཞེས་ལན་བཏབ།
གྷོ་ར་ཡིས། ཕེ་རེ་ཤུ་བྷ་བྷུ་ཡིས་དེ་ལ་མོས་མཐུན་ངོས་ལེན་བྱས་སོང་ངམ།
ཞེས་འདྲི་རྩད་བྱས།
བྷི་ནོ་ཡིས། གྷོ་ར་ཡི་ལག་ཏུ་ཡི་གེ་ཞིག་བཞག་སྟེ། འདི་ཕེ་རེ་ཤུ་བྷ་བྷུ་
ཡིས་བྲིས་པའི་ཡི་གེ་རེད། ཅེས་སྨྲས།
-1018-

གྷོ་ར་ཡིས། ཡི་གེ་དེ་ཧྲིལ་པོ་འགོ་ནས་མཇུག་བར་དུ་གཟབ་གཟབ་བྱས་
ཏེ་ཚར་གཉིས་བཀླགས་ཤིང་། ཡི་གེ་དེའི་ནང་དུ་ཕེ་རེ་ཤུ་བྷ་བྷུ་ཡིས་བྲིས་པའི་
ཡི་གེ་རྣམས་འཁོད་ཡོད་པ་ནི་འདི་ལྟར་གཤམ་དུ་གསལ་བ་དེ་རྣམས་རེད། “ང་
རང་ཉིད་སྒེར་གྱི་ངོས་ནས་བཤད་པ་ཡིན་ན། ཁྱོད་གཉིས་ཀྱི་གཉེན་སྒྲིག་གི་བྱ་
གཞག་དེ་དགེ་སྡིག་གང་གི་ཕྱོགས་ལ་ཡོད་མིན་གྱི་ཐད་ལ་གྲོས་བསྡུར་དང་བསམ་
ཚུལ་འདོན་རྒྱུའི་རེ་བ་དང་དམིགས་ཡུལ་གང་ཡང་མེད། དེ་ཙམ་མ་ཟད་ངའི་
སེམས་ལ་སྐད་ཆ་འདི་འདྲ་ཞིག་བསླངས་ནས་ཁྱོད་གཉིས་ཀྱི་ཕྱོགས་ལ་སྟབས་
བདེ་མིན་སོགས་ཀྱི་གནས་ཚུལ་ཅི་ཡོད་ཐོག་ལ་སྐུལ་མ་བྱེད་རྒྱུའི་རེ་བ་ཙམ་ཡང་
མེད། གང་ཡིན་ཟེར་ན། ཁྱོད་རང་གཉིས་ཀའི་ངོས་ནས་ངའི་ཡིད་ཆེས་ཀྱི
དད་པ་དང་མོས་གུས། བསམ་བློའི་རྒྱབ་ལྗོངས་དང་ལྟ་གྲུབ། དེ་མིན་ངའི་
སྤྱི་ཚོགས་དེ་ཅི་འདྲ་ཞིག་ཡིན་མིན་སོགས་ཤེས་གསལ་རེད། དེ་མིན་ཁྱོད་ལ་
མཚོན་ན། ད་དུང་ལོ་ལི་ཏཱ་ལ་ཆུང་བྱིས་པའི་དུས་ནས་བཟུང་སློབ་སྦྱོང་གི་བརྒྱུད་
རིམ་གྱི་རྣམ་གཞག་ཅི་འདྲ་ཞིག་ཐོབ་ཡོད་མེད་དེ། ལྐོག་ཏུ་མ་གྱུར་པ་ཞིག་ཡིན་
པར་མ་ཟད། མོ་སྤྱི་ཚོགས་ཅི་འདྲ་ཞིག་གི་ཁྲོད་ནས་འཚར་ལོངས་བྱུང་ཡོད་
མེད་དེ་ཡང་ལྐོག་ཏུ་མ་གྱུར་པ་ཞིག་རེད། ཁྱོད་ཀྱིས་གནད་དོན་འདི་དག་ཐམས་
ཅད་ཀྱི་ཕྱོགས་ལ་བསམ་གཞིག་ནན་ཏན་བཏང་བའི་རྗེས་སུ། རང་ཉིད་ཀྱི་མི་
ཚེའི་བགྲོད་ལམ་དེ་བདམས་པ་ཡིན་དུས་ང་ལ་དེའི་ཐོག་ལ་དམིགས་བསལ་གྱི་
ཁ་སྣོན་རྒྱག་རྒྱུ་དེ་འདྲ་གང་ཡང་མེད། འོན་ཀྱང་ཁྱོད་ཀྱིས་ངས་གནད་དོན་
དེའི་ཐད་ལ་བསམ་གཞིག་གང་ཡང་མ་བྱས་པའམ། ཡང་ན་ངས་མཐའ་མཇུག་
གི་ཐག་གཅོད་གང་ཡང་གཏན་འབེབས་བྱེད་མ་ཐུབ་པའི་རྒྱུ་མཚན་ལ་བརྟེན་

ནས་ལས་ཀྱི་ཁ་ལོ་བསྒྱུར་པའི་འཁོར་སྐྱོད་ཀྱི་སྲོག་ཤིང་ལ། མགོ་འབུལ་ལུས་
འབུལ་བྱས་པ་རེད་སྙམ་པའི་བསམ་བློ་དེ་འདྲ་ནམ་ཡང་ཡིད་ལ་མ་འཁོར་རོགས།
ངས་གནད་དོན་དེའི་ཕྱོགས་ལ་ང་རང་ཉིད་ཀྱི་འཇོན་ཐང་ལ་དཔག་པའི་བསམ་
གཞིག་གང་ཐུབ་བྱས་ཤིང་། དེ་ལ་བརྟེན་ནས་ངས་གང་ཞིག་ངོས་ཟིན་པ་ནི་
ང་རང་ཉིད་ཀྱིས་ད་ལྟ་ཁྱོད་ལ་བརྗོད་པ་འདི་རེད།
བྷི་ནོ། ང་རང་ཉིད་ཀྱི་ངོས་ནས་ཁྱོད་ལ་ཡིད་ཆེས་རྩེ་གཅིག་ཏུ་ཡོད་པར་
བརྟེན། ངས་ཁྱོད་དང་ལོ་ལི་ཏཱ་གཉིས་མཉམ་དུ་འཛོམ་རྒྱུའི་ཐད་ལ་ཆོས་ལུགས་
ཀྱི་ལྟ་གྲུབ་འོག་ནས་འགལ་རྐྱེན་དང་བར་ཆད་གང་ཡང་མེད་པ་ཞིག་རེད་བསམ་
གྱིན་ཡོད། གནས་སྟངས་འདི་ལྟ་བུ་ཞིག་གི་འོག་ལ་ཁྱོད་རང་གཉིས་ལ་ཆོས་
ཕྱོགས་ཀྱི་ཁྲིམས་དང་སྡོམ་པ་སོགས་གང་གིས་ཀྱང་འགལ་རྐྱེན་བྱེད་མི་སྲིད་
ནའང་། འགལ་རྐྱེན་དང་བར་ཆད་གང་ཞིག་འབྱུང་སྲིད་པ་དེ་ནི་སྤྱི་ཚོགས་
ཀྱི་དབང་གིས་འབྱུང་སྲིད་པ་ཁོ་ན་ཞིག་རེད། མཚམས་འདི་ནས་ངས་ཁྱོད་
ལ་བརྗོད་འདོད་ཀྱི་སྐད་ཆ་གཅིག་ཁོ་ན་ཡོད་པ་དེ་ནི། གལ་ཏེ་ཁྱོད་ཀྱིས་རང་
ཉིད་ཀྱི་སྤྱི་ཚོགས་ཆེ་ཆུང་ཐམས་ཅད་ཀྱི་ཚད་གཞིའི་བཅད་མཚམས་དེ་དག་ཐུན་
མོང་སྤྱོད་ཡུལ་ལས་བརྒལ་བའི་ཕུལ་བྱུང་བླ་ན་མེད་པ་ཞིག་བྱེད་འདོད་ན། དང་
པོ་ཁྱོད་ཀྱིས་རང་ཉིད་སྤྱི་ཚོགས་གང་གི་ནང་ནས་ཀྱང་ཕུལ་དུ་བྱུང་བ་ཞིག་ངེས་
པར་དུ་བྱེད་དགོས་པ་ཞིག་རེད། ཁྱོད་གཉིས་ཀྱི་བར་གྱི་ཕན་ཚུན་གྱི་བརྩེ་དུང་
དང་མཉམ་འཛོམས་གྱི་མི་ཚེའི་འཚོ་བ་དེ་དག་ལུས་སེམས་ཁ་བྲལ་དུ་ཕྱིན་པའི་
ཤུགས་རྐྱེན་གང་རུང་ཞིག་འགོ་བཙུགས་པའི་མཐུན་རྐྱེན་འོག་ནས་བྱུང་བ་ཞིག་
གཏན་ནས་མིན་པར། དེས་འཇིག་རྟེན་ཁམས་ཀྱི་སྣོད་བཅུད་ཀྱི་བྱ་གཞག་དང་

གཡོ་མེད་རང་ཚུགས་བརྟན་པའི་འགྱུར་མེད་ཀྱི་གཤིས་ཀ་དེ་ཡང་ངེས་པར་དུ་
སྟོན་ཐུབ་པ་བྱེད་དགོས་པ་ཞིག་རེད། མ་བརྟགས་མ་དཔྱད་པའི་སྒོ་ནས་གློ་བུར་
དུ་སྣང་བ་གང་དྲན་བྱས་ཏེ། ཡིད་ལ་གང་དྲན་ལག་ལེན་དུ་བསྟར་པ་ཡིན་ན།
དེས་ཁྱོད་གཉིས་ཀ་ལ་ཕན་ཐོགས་གང་ཡང་འབྱུང་གི་མ་རེད། དེར་བརྟེན་ཁྱོད་
རང་གཉིས་ཀྱིས་དུས་རྟག་ཏུ་ཁྱོད་རང་གཉིས་མཉམ་འཛོམས་གྱི་ལས་ཀའི་བྱ་
གཞག་ཐམས་ཅད་ཀྱི་ཐོག་ལ་དཔའ་མཛངས་ལྡན་པའི་སྒོ་ནས་འབྲེལ་གཏུགས་
བྱེད་དགོས་པ་ཞིག་རེད། དེ་མིན་ཕྱོགས་གཞན་ནས་བཤད་ན། ཁྱོད་གཉིས་
ཀྱི་བར་གྱི་ལས་ཀ་དེ་ཉམས་རྒུད་དང་ཇེ་སྡུག་ཏུ་འགྲོ་རྒྱུ་འབའ་ཞིག་མ་གཏོགས་
མེད་པ་ཞིག་རེད། སྤྱི་ཚོགས་ཀྱིས་དེང་ཕྱིན་ཆད་ཁྱོད་གཉིས་མཉམ་དུ་བསྡེབས་
ནས་ཕྱི་རོལ་གྱི་གནས་ནས་ཁུར་ཏེ་མི་ཚེ་དཀྱུས་མའི་རིམ་པ་ཞིག་གི་ཐོག་ཏུ་ནམ་
ཡང་མི་འཁྱེར་བ་དང་། གལ་ཏེ་ཁྱོད་རང་གཉིས་ཀས་རང་ཉིད་ཀྱི་སྟོབས་ཤུགས་
དེ་མི་ཚོགས་དཀྱུས་མ་ལས་ཁྱད་པར་དུ་འཕགས་པ་ཞིག་བྱེད་མ་ཐུབ་པ་ཡིན་ན།
དེ་རྗེས་སྟབས་བདེ་བོའི་སྒོ་ནས་ཁྱོད་གཉིས་ཁོང་ཚོའི་རྒྱབ་ལོགས་སུ་འགྱེལ་འགྲོ་
རྒྱུ་རེད། ཁྱོད་རང་གཉིས་ཀྱི་མ་འོངས་པའི་བདེ་སྐྱིད་དང་སྡུག་བསྔལ་གྱི་ཐད་
ལ་བདག་ལ་བློ་དོགས་དང་དངངས་སྐྲག་ཤིན་ཏུ་ཆེན་པོ་ཡོད་པ་དེ་ལྟ་ནའང་། ང་
རང་ཉིད་ཀྱི་སེམས་ཀྱི་དངངས་སྐྲག་འདི་དག་ལ་བརྟེན་ནས་ཁྱོད་གཉིས་ཀྱི་གཉེན་
སྒྲིག་གི་ཕྱོགས་ལ་བར་ཆད་གཏོང་རྒྱུའི་དབང་ཚད་མེད་པ་ཞིག་རེད། རྒྱུ་མཚན་
གང་གི་ཕྱིར་དུ་ཞེ་ན། འཛམ་གླིང་འདིའི་ནང་གི་སྐྱེ་བོ་རང་ཉིད་ཀྱི་མི་ཚེའི་བྱ
གཞག་གི་ཁྲོད་ཀྱི་དཀའ་ངལ་གསར་པ་རྣམས་ལ་གདོང་ལེན་དང་། དེའི་དཀའ་
རྙོག་གཙང་སེལ་བྱེད་ཐུབ་པའི་བློ་སྟོབས་དང་ལྡན་པ་རྣམས་ནི། སྤྱི་ཚོགས་ཀྱི་
-1021-

དཔལ་ཡོན་བླ་མེད་དུ་སྐྲུན་ཐུབ་མཁན་གྱི་གང་ཟག་འབའ་ཞིག་རེད། དེ་མིན་
སྐྱེ་བོ་ལམ་ལུགས་དང་སྒྲིག་ལམ་ཉག་ཅིག་ལ་བརྟེན་ནས་འཚོ་སྡོད་བྱེད་མཁན་
དེ་དག་གིས་སྤྱི་ཚོགས་ཀྱི་ཡར་རྒྱས་མདུན་བསྐྱོད་བྱེད་པའི་ཐོག་ལ་ཤུགས་རྐྱེན་
བསྐྲུན་མི་ཐུབ་པ་ཙམ་དུ་མ་ཟད། ཁོ་རང་ཚོ་ཡང་དེ་དང་བསྡེབས་ནས་འགྲོ
རྒྱུ་ཉག་ཅིག་རེད། རྒྱུ་མཚན་དེ་འདྲ་ཡིན་དུས། ངས་རང་ཉིད་ཀྱི་སེམས་ཀྱི་
དངངས་སྐྲག་དང་སྡར་མའི་རང་གཤིས་འོག་ནས་ཁྱོད་གཉིས་ཀྱི་མི་ཚེའི་བགྲོད་
ལམ་ཁྲོད་དུ་འགལ་རྐྱེན་དང་བར་ཆད་གཏན་ནས་བྱེད་རྒྱུ་མིན། དེར་བརྟེན་
ཁྱོད་རང་གཉིས་ཀྱིས་མིག་སྔའི་འགལ་རྐྱེན་མཐའ་དག་གི་ཕྱོགས་ལ་འོས་ཤིང་
འཚམས་པའི་བསམ་གཞིག་གང་བྱུང་བ་དེ་བརྒྱུད་ནས་རང་ཉིད་ཀྱི་མི་ཚེའིབགྲོད་
ལམ་ཁྲོད་དུ་ཞུགས་རོགས།
དཀོན་མཆོག་གིས་ཕལ་ཆེར་ཁྱོད་གཉིས་ཀྱི་ཐད་ལ་བསམ་གཞིག་དང་
གཟིགས་སྐྱོང་གནང་གི་རེད། དཀོན་མཆོག་གིས་ནམ་ཡང་རང་ཉིད་ཀྱིས་བསྐྲུན་
པའི་འགྲོ་བ་རྣམས་བཀག་རྒྱའི་ལྕགས་སྒྲོག་གིས་བསྡམས་ནས་གནས་སྟངས་
གང་ཞིག་གི་འོག་ཏུ་ཡང་སྦྲེལ་མི་སྲིད་པ་ཞིག་རེད། ཁོང་གིས་དུས་རབས་ཀྱི་
འགྱུར་འགྲོས་དང་བསྟུན་ནས་འཕོ་འགྱུར་བར་མ་ཆད་པར་འབྱུང་བཞིན་ཡོད་
པ་དེ་དག་བརྒྱུད་ནས་དུས་དང་རྣམ་པ་ཀུན་ཏུ་མི་ཚེ་གསར་པའི་ཐད་ལ་བློ་མིག་
འབྱེད་བཞིན་ཡོད་པ་ཞིག་རེད། དཀོན་མཆོག་ཁོང་རང་ཉིད་ཀྱི་བློ་ངར་སྐྱེད་
བྱེད་ཀྱི་བང་ཆེན་ཕོ་ཉ་བ་དང་འདྲ་བར། ཁྱོད་རང་ཉིད་ཀྱིས་ཀྱང་རང་གི་མི་
ཚེའི་བྱ་གཞག་ཁྲོད་དུ་དཔལ་འབར་གྱི་སྒྲོན་མེ་བཞིན་དུ་གསོན་ཤུགས་ཀྱི་སྣང་
བ་སྦར་ནས་རང་གི་བགྲོད་ལམ་གྱི་དཀའ་རྙོག་དེ་དག་ལ་ངེས་པར་དུ་ཞུགས་དགོས་

པ་ཞིག་རེད། ཁྱོད་ལ་དེ་ལྟ་བུའི་བྱ་དཀའི་ལམ་གྱི་བརྒྱུད་རིམ་ཁྲོད་དུ་ལམ་སྟོན་
དང་སྣེ་འཁྲིད་མཁན་དེ་ནི་འཇིག་རྟེན་འདིའི་ལམ་སྟོན་པ་དཀོན་མཆོག་ཁོང་གིས་
ཏན་ཏན་བྱེད་ངེས་པ་ཞིག་རེད།
ངས་ཁྱོད་ལ་ནམ་ཡང་རང་ཉིད་གང་དུ་ཞུགས་པའི་བརྒྱུད་ལམ་ཁྲོད་དུ
ཁྱོད་ཀྱང་དུས་རྟག་ཏུ་ཞུགས་དགོས་རེད་ཅེས་བླང་དོར་གྱི་སྐུལ་མ་གཏོང་ཐུབ
རྒྱུ་མེད། ང་རང་ཉིད་ཀྱང་ཁྱོད་ཀྱི་ལོ་ཚད་དུ་ཡོད་པའི་ཉི་མ་ཞིག་ལ། རང་
ཉིད་ཀྱི་མི་ཚེའི་གོ་གྲུ་དེ་ཐུར་དུ་རྒྱུ་བའི་ཆུ་བོའི་གཞུང་ལ་རང་དགར་ཁྱེར་ནས་རླུང་
ནག་འཚུབ་མའི་བཙན་རྒོལ་དྲག་པོ་ཞིག་ལ་ཐུག་བཅུག་ནའང་། ངས་སྐྱེ་བོ་
སུ་ཞིག་གིས་ཉེན་བརྡ་དང་ལམ་སྟོན་ལ་ཉན་མྱོང་མེད་ལ། ཉི་མ་དེ་རིང་ལ་ཐུག་
གི་བར་དུ་ངས་དེའི་ཕྱོགས་ལ་འགྱོད་སེམས་དང་བློ་ཕམ་ཡང་ནམ་ཡང་བྱེད
མྱོང་མེད། གལ་ཏེ་དེ་གནོང་འགྱོད་བྱེད་དགོས་པའི་རྒྱུ་རྐྱེན་ཞིག་ཏུ་གྱུར་པ་
ཡིན་ནའང་། དེ་ལ་གནད་འགག་ཅི་ཞིག་འདུག་གམ། སྐྱེས་པ་ཕོ་ཞིག་ཡིན་
ན། བྱེད་སྟངས་ནོར་བ་དང་ཕམ་ཁ་ཁུར་སྲིད་པར་མ་ཟད། དཀའ་ངལ་སྣ་
ཚོགས་པ་ཞིག་ལ་ཡང་འཕྲད་སྲིད་པ་ཞིག་རེད། འོན་ཀྱང་སྐྱེ་བོ་སུ་ཞིག་ཡིན་
ནའང་། རང་ཉིད་ཀྱིས་བྱ་བ་གང་ཡང་རུང་བ་ཞིག་རང་གི་འགན་འཁྲིའི་བྱ་
གཞག་ཏུ་བརྩིས་ནས་དེ་ལ་རང་ཉིད་ཀྱི་བློ་གཏད་ཡོངས་སུ་བཅོལ་ཟིན་ན། སྐྱེ་
བོ་དེ་ནམ་ཡང་བྱ་བ་དེའི་ཕྱོགས་ལ་མ་ཞུགས་པར་གཡོ་མེད་ཀྱི་ངང་དུ་སྡོད་ཐུབ
རྒྱུ་དེ་མི་སྲིད་པ་ཞིག་རེད། དེ་འདྲ་ཡིན་དུས་རྒྱུ་མཚན་དེ་དང་མཚུངས་པར་
སྤྱི་ཚོགས་ཀྱི་གཙང་པོ་ཆེན་པོའི་ཀློང་དུ་ཐིམ་པའི་བྱིན་རླབས་ལྡན་པའི་ཆུ་ཀླུང་རྣམས།
གཙང་པོ་ཆེན་པོ་དེ་ཉིད་ཀྱི་རྒྱུན་ཆད་མེད་པའི་རྒྱུག་འགྲོས་ཀྱི་ཁ་ཕྱོགས་དང་
-1023-

བསྡེབས་ནས་གཙང་མར་གནས་ཐུབ་ཀྱིན་ཡོད་པ་རེད། དེའི་གོ་དོན་ནི།
མཚམས་མཚམས་དང་དུས་ཡུན་ཐུང་ངུ་ཞིག་གི་སྐད་ཆ་རེད། གཙང་པོ་ཆེན་
པོའི་ཆུ་ངོགས་རྣམས་དུམ་བུར་འགྲོ་བ་དང་དེ་ལ་གྱོང་གུད་འབྱུང་སྲིད་པ་ཞིག་
རེད། འོན་ཀྱང་ང་ཚོས་དེ་ལ་འབད་བརྩོན་བྱས་ཏེ་འཇིགས་སྐྲག་གི་ངང་ནས་
ཇི་སྲིད་ནམ་གནས་ཀྱི་བར་དུ་དེ་མུ་མཐུད་དུ་རང་སོར་གནས་པ་དང་། དུས་
ཀྱི་ཆོས་ཉིད་དུ་མི་འགྱུར་བའི་ཆེད་དུ་ཆུ་རགས་སོགས་རྒྱག་གི་ཡོད་པ་རེད། དེ་
ངས་ཁ་ཚོན་བཅད་ནས་བཤད་ཐུབ་པ་ཞིག་རེད།
དེརབརྟེན་ངས་ཁྱོད་རང་གཉིས་པོ་དེ་གཉེན་པོ་བསྟེན་དུ་མེད་པའི་སྟོབས་ཤུགས་
ཀྱི་འོག་ནས་སྤྱི་ཚོགས་ཀྱི་ལམ་ལུགས་ཀྱི་ཕྱི་རོལ་དུ་འཐེན་ཏེ། བདེ་ཞིང་བག་ཕེབས་
པ་དང་སྤྲོ་ཞིང་ཉམས་དགའབའི་ཕྱོགས་ལ་འཁྲིད་པར་བྱེདཔའི་མཐུ་སྟོབས་ཀྱི་བདག
པོ་དེའི་ཕྱག་ལ་དད་གུས་དང་ཡིས་ཆེས་གཙང་མའི་སྒོ་ནས་རྩིས་འབུལ་བྱེད་ཀྱིན
ཡོད་པར་མ་ཟད། ངས་ཁོང་ལ་ཁྱོད་གཉིས་རང་ཉིད་ཀྱི་མི་ཚེའི་འཚོ་གནས་ཀྱི་དོན་
དུ་དམའ་འབེབས་དང་ཚིག་རྩུབ། ཁ་རྡུང་དང་ཉེས་པ། དེ་མིན་རང་ཉིད་ཀྱི་ཉེ
འབྲེལ་འཁོར་ཚོགས་ཀྱི་ཕྱོགས་ནས་ཟུར་དུ་གྱེས་པའིད ཀའ་སྡུག་ཐམས་ཅད་ཀྱི་གྲོང་
གུད་ཉེ་བར་གསབ་པའི་གསོལ་འདེབས་དང་སྨོན་ལམ་ཡང་རྒྱག་ཐུབ་རྒྱུ་རེད། གང་
ཡིན་ཟེར་ན། ཁྱོད་རང་གཉིས་པོ་དཀའ་ངལ་ཆེ་བའི་བགྲོད་ལམ་འདིའི་ཁྲོད་དུ་
འབོད་འགུག་བྱེད་མཁན་དེ་ཁོང་ཡིན་པ་དང་ཁོང་ནི་ཁྱོད་རང་གཉིས་པོ་དེ། རང་
ཉིད་ཀྱི་མི་ཚེའི་དམིགས་ཡུལ་ཐོག་ཏུ་ཁྲིད་མཁན་ཡིན་པའི་རྒྱུ་མཚན་གྱིས་རེད།”
ཅེས་འཁོད་ཡོད་པ་ཞིག་རེད།
བྷི་ནོ་ཡིས། གྷོ་ར་ཡིས་ཡི་གེ་དེ་བཀླགས་ནས་དེའི་སྐོར་ལ་བསམ་གཞིག་
—1024—

བྱས་ནས་ཡོད་པའི་མཐར། ཕེ་རེ་ཤུ་བྷ་བྷུ་ཡིས་ཁོང་གི་བསམ་བློའི་ལྟ་གྲུབ་ཀྱི་
འོག་ནས་གཉེན་སྒྲིག་ལ་མོས་མཐུན་དང་། ངོས་ལེན་ཇི་ལྟར་བྱས་པ་དེ་བཞིན་
དུ་གྷོ་ར་ཁྱོད་ཀྱིས་ཀྱང་རང་ཉིད་ཀྱི་ལྟ་ཚུལ་འོག་ནས་དེ་ལ་མོས་མཐུན་ངེས་པར་
དུ་བྱེད་རོགས། ཞེས་སྨྲས།
གྷོ་ར་ཡིས་དེ་ལ་མོས་མཐུན་མེད་པའི་སྒོ་ནས། ཕེ་རེ་ཤུ་བྷ་བྷུ་ཡིས་དེ་ལ་
ངོས་ལེན་དང་མོས་མཐུན་བྱེད་ཆོག་གི་རེད། གང་ཡིན་ཟེར་ན། ཁོ་གཙང་
པོ་ཆེན་པོའི་ཆུ་ངོགས་ལ་ཆག་གྲུམ་གཏོང་བར་བྱེད་པའི་གཙང་ཆུའི་རླབས་རྒྱུན་
ཁྲོད་དུ་ཡོད་པ་རེད། ངས་དེ་ལ་མོས་མཐུན་དང་ངོས་ལེན་བྱེད་ཐུབ་རྒྱུ་མ་རེད།
གང་ཡིན་ཟེར་ན། ང་ཚོ་གང་དུ་གནས་ཡོད་པའི་གཙང་པོའི་རྒྱུ་ཕྱོགས་དེ་རང་
སོར་གནས་པར་བྱེད་པ་ལ། ང་ཚོས་ཆུ་ངོགས་དེ་མི་ཉམས་རྒྱུན་འཛིན་བྱས་
ནས་དེའི་འགལ་རྐྱེན་ཐམས་ཅད་བསལ་དགོས་རེད། ང་ཚོའི་གཙང་ཆུ་ཆེན་
པོའི་ཆུ་ངོགས་དེའི་ཁྲོད་དུ། འདས་པའི་དུས་རབས་མང་པོའི་བརྒྱུད་རིམ་ཁྲོད་
དུ་ཅི་འདྲའི་རྩ་ཚེའི་དྲན་རྟེན་མང་པོ་ཞིག་གི་རང་གཤིས་གཡོ་མེད་དུ་གནས་ཡོད་
པའི་སྐོར་དེ་བརྗེད་ཐུབ་མི་སྲིད་པ་ཞིག་རེད། ཡིན་ནའང་དེ་ཡང་ང་ཚོས་རང་
བཞིན་དངོས་པོའི་གཤིས་ལུགས་ཀྱི་ཁྲིམས་གཞིར་བཟུང་ནས་རང་ཉིད་ཀྱི་བྱ་
སྤྱོད་དེ། དེའི་ཐོག་ལ་བསྟུན་ཏེ་འགྲོ་བཞིན་ཡོད་པ་རེད། གཅིག་བྱས་ན་ཁྱོད་
ཀྱིས་ང་ཚོ་ལ་ཚུལ་མིན་གྱི་སྐུར་བ་འདེབས་པའམ། ཡང་ན་རང་ཉིད་ཀྱི་གང་
འདོད་ལྟར་དུ་བྱ་བ་བྱེད་སྲིད་པ་ཞིག་རེད། གང་ཡིན་ཟེར་ན། ང་ཚོས་རང་
ཉིད་ཀྱི་གཙང་པོའི་ཆུ་ངོགས་དེ་རྡོ་རྩིག་དང་ལྷན་དུ་བསླངས་ཡོད་པ་རེད། དེར་
བརྟེན་གནའ་བོའི་སྤྱི་ཚོགས་ཀྱི་རྣམ་པ་ཅན་གྱི་གནས་ཁྱད་པར་ཅན་འདིའི་ཐོག་

ལ། ལོ་ཡི་རྗེས་ལ་ལོ་བྱས་ཏེ་ཡོང་བའི་གཙང་ཆུ་ཆེན་པོའི་རླབས་ཀྱིས་བདས་
པའི་སྙིགས་རོ་གསར་པ་མང་པོ་ཞིག་གི་འདུ་འགོད་བྱས་ནས་ཡོད་ངེས་ཀྱང་།
ང་ཚོའི་དམིགས་ཡུལ་གྱི་བསྒྲུབ་བྱ་དེ་གནས་དེ་ལ་སོ་ནམ་ཞིང་ལས་པ་མང་པོ་
ཞིག་ལ་ཐོང་བཤོལ་གྱི་ཁ་ལོ་བསྒྱུར་འཇུག་རྒྱུའི་འདོད་པ་ཡོད་པ་ཞིག་མ་རེད།
གལ་ཏེ་དེ་འདྲ་བྱུང་བ་དེ། ང་ཚོ་ལ་གྱོང་གུད་ཅིག་ཡིན་པ་ཡིན་ན། དེ་རྗེས་
ང་ཚོས་ཁོ་ཚོ་ལ་ཐོང་བཤོལ་གྱི་ཁ་ལོ་བསྒྱུར་འཇུག་དགོས་རེད། ཡིན་ནའང་།
གནས་དེ་ནི་ང་ཚོའི་སྡོད་གནས་རེད་མ་གཏོགས་ཁོང་ཚོའི་ཐོང་བཤོལ་འཛུགས་
ས་མ་རེད། དུས་ནམ་ཞིག་གི་ཚེ། ཁྱེད་རང་ཚོའི་སོ་ནམ་ཞིང་ལས་ཀྱི་སྡེ་ཚན་
དེ་ཡིས། ང་ཚོ་ལ་ང་ཚོས་ཆུ་ངོགས་དེ་རྡོ་ཡིས་བསླངས་པའི་རྒྱུ་མཚན་དང་རྡོ་
དེ་དག་མཁྲེགས་ཤིང་ཐོང་བཤོལ་གྱིས་ཁ་ལོ་བསྒྱུར་མི་ཐུབ་པའི་རྒྱུ་མཚན་འོག་
ནས་ང་ཚོ་ལ་སྐུར་འདེབས་དང་སྐྱོན་བརྗོད་བྱས་པ་ཡིན་ན། ང་ཚོའི་སེམས
ཁོངས་ནས་དེ་ལ་ཁེངས་སྐྱུངས་དགོས་པ་དང་ངོ་ཚ་དགོས་པ་ཞིག་ནམ་ཡང་ཚོར་
སྲིད་རྒྱུ་མ་རེད། ཅེས་སྨྲས།
བྷི་ནོ་ཡིས་སྐད་ཤུགས་ཆེན་པོ་དང་བཅས། སྐད་ཆ་ཐམས་ཅད་མདོར་
བསྡུས་ནས་བརྗོད་པ་ཡིན་ན། ཁྱོད་ཀྱིས་ངའི་གཉེན་སྒྲིག་གི་ཕྱོགས་ལ་མོས་
མཐུན་ངོས་ལེན་བྱེད་ཀྱིན་མེད་པ་འདྲ། རེད་དམ། ཞེས་སྨྲས།
གྷོ་ར་ཡིས། ངས་དུས་དང་རྣམ་པ་ཀུན་ཏུ་དེ་ལ་མོས་མཐུན་དང་ངོས་
ལེན་བྱེད་རྒྱུ་མིན། ཞེས་ལན་བརྒྱབས།
བྷི་ནོ་ཡིས། དེས་ན་་་ཞེས་སྐད་ཆ་ཞིག་གི་འགོ་བཙུགས་ཀྱང༌། གྷོ་ར་
ཡིས་ཁོའི་སྐད་ཆའི་འཕྲོ་བཅད་དེ། དེས་ན་ང་ལ་ཁྱོད་ཀྱི་ཕྱོགས་ལ་དེ་ཙམ་ཞིག་

མ་གཏོགས་གཞན་ཇུས་གཏོགས་གང་ཡང་མེད་པ་འདྲ། ཞེས་སྨྲས།
བྷི་ནོ་ཡིས། དེས་ན། ང་གལ་ཏེ་ཁྱོད་ཀྱི་གྲོགས་པོ་ཁ་ཆེ་བ་ཞིག་ཏུ་གྱུར་
པ་ཡིན་ན། ཞེས་དྲིས།
གྷོ་ར་ཡིས། དེ་རྗེས་གནད་དོན་དེ་ཏན་ཏན་གཞན་ཞིག་ཏུ་གྱུར་པ་ཞིག་
རེད། ཅེས་དང༌། དུས་ནམ་ཞིག་གི་ཚེ། ཤིང་སྡོང་ཞིག་གི་ཡལ་ག་དུམ་བུར
སོང་ནས་ཐང་ལ་ལྷུང་བ་ཡིན་ན། དེ་རྗེས་ཤིང་སྡོང་དེས་རང་ཉིད་ཀྱི་དུམ་བུར་
སོང་བའི་ཡལ་ག་དེ་ཡར་བསྒྲུགས་ནས་ཡང་བསྐྱར་སྔོན་མ་ཇི་ལྟ་བ་བཞིན་དུ་
ཡལ་ག་དེ་ཤིང་སྡོང་རང་ཉིད་ཀྱི་ཆ་ཤས་ཞིག་ཏུ་ནམ་ཡང་བསྐྲན་མི་ཐུབ་པ་ཞིག་
རེད། འོན་ཀྱང་དེས་ཕྱི་རོལ་ནས་ཡར་ནུར་བཞིན་པའམ་གྱེན་དུ་འཛེགས་ནས་
ཡོང་བཞིན་ཡོད་པའི་བྲང་འགྲོ་ཞིག་ལ་གནོད་འཚེ་མེད་པའི་གནས་ཤིག་གི་གོ་
སྐབས་སྟེར་ཐུབ་པར་མ་ཟད། གལ་ཏེ་བྲང་འགྲོ་དེ་ལ་རླུང་ནག་འཚུབ་མའི་གནོད་
སྐྱོན་ཕོག་ནས་ཐེངས་ཤིག་ཤིང་སྡོང་དེ་ལས་ཁ་བྲལ་བཏང་ནའང་། བྲང་འགྲོ་
དེ་སླར་ཡང་ཤིང་སྡོང་དེའི་རྩེ་མོར་ཡང་བསྐྱར་སླེབ་རྒྱུའི་ཐད་ལ་འགལ་རྐྱེན་དང་
བར་ཆད་གང་ཡང་ཡོད་མི་སྲིད་པ་ཞིག་རེད། འོན་ཀྱང་དུས་ནམ་ཞིག་གི་ཚེ།
ཁྱོད་དམིགས་ཡུལ་དང་རེ་ལྟོས་ཤིག་གི་འོག་ནས་ཁ་ཕྱོགས་གཞན་ཞིག་ཏུ་དེད་
ནས་ཕྱིན་པ་ཡིན་ན། དེ་རྗེས་ང་ཚོ་ལ་མཚོན་ན། ང་རང་ཚོ་རང་ཉིད་ཁྱོད་
དང་ཡོངས་སུ་ཁ་བྲལ་ནས་ཐ་དད་དུ་གནས་པར་བྱེད་རྒྱུ་མ་གཏོགས་ལམ་ཀ་
གཞན་གང་ཡང་མེད་པ་ཞིག་རེད། རྒྱུ་མཚན་དེ་འདྲ་ཡིན་དུས། སྤྱི་ཚོགས་
ལ་གནོན་ཤུགས་ཆེ་བའི་དམ་བསྒྲགས་དང་བཀག་རྒྱ་གང་མང་ཡོད་པ་ལྟ་བུ་ཞིག་
རེད། ཅེས་སྨྲས།

བྷི་ནོ་ཡིས། དེ་རྒྱུ་མཚན་ཅིའི་ཕྱིར་དུ་རེད་དམ་ཞེ་ན། སྤྱི་ཚོགས་ཀྱི་
གནས་བབས་འོག་གི་དབྱེ་འབྱེད་ཁ་བྲལ་བྱེད་རྒྱུ་དེ། དེ་ཙམ་གྱི་ལས་སླ་བོ་ཞིག་
མིན་པ་དང་། ཁ་བྲལ་གྱི་ཆེད་དུ་གཏན་ལ་ཕབ་པའི་ཁྲིམས་སྲོལ་ལས་བརྒལ་
རྒྱུ་དེ་དེ་ཙམ་གྱི་དཀའ་ངལ་མེད་པ་ཞིག་ཡིན་པའི་རྒྱུ་མཚན་གྱིས་རེད། དཔེར་
ན་ལག་ངར་གཉིས་ཀྱི་རུས་རྐང་དེ་མཁྲེགས་པོ་ཡོད་པའི་རྒྱུ་མཚན་གྱིས་གལ་ཏེ་
ལག་ངར་གཉིས་ལ་ཆག་གྲུམ་ཤོར་བ་ཡིན་ན། དེ་བསྐྱར་དུ་དྲག་སྐྱེད་ཡོང་བ་
ལ་དུས་ཡུན་གང་འཚམས་ཤིག་འགོར་དགོས་པ་ལྟ་བུ་ཞིག་རེད། དེར་བརྟེན་
ལག་ངར་གཉིས་ཀྱི་ཆག་སྐྱོན་དེ་དག་སྤྱིར་བཏང་གི་གས་སྐྱོན་ཙམ་ཞིག་མ་རེད།
ཁྱོད་ཀྱིས་སྤྱི་ཚོགས་ཀྱི་ཁྲོད་དུ་དོན་མེད་ཀྱི་དབང་གིས་འབྱུང་བཞིན་པའི་ཆག་
སྐྱོན་གྱི་རྒུད་པ་དུས་ནམ་ཡང་དྲག་སྐྱེད་བྱེད་རྒྱུ་མེད་པའི་རིགས་མང་པོ་ཞིག་ཚུལ་
ཇི་ལྟར་འབྱུང་གི་ཡོད་མེད་དེ་མཐོང་གིན་མི་འདུག་གམ། ཞེས་ལན་བརྒྱབས།
གྷོ་ར་ཡིས། ངས་དེ་ཚོའི་སྐོར་ལ་སེམས་ཁྲལ་གང་ཡང་བྱེད་བཞིན་མེད།
སྤྱི་ཚོགས་ཀྱིས་རང་ཉིད་ཀྱི་འགན་ཁྲིའི་ཁུར་བོ་སྟེ། སྤྱི་ཚོགས་རང་ལ་བསམ་
གཞིག་བྱེད་དགོས་པ་དེ་ཚོའི་འགན་ཡོངས་སུ་རྫོགས་པ་རང་ཉིད་ཀྱི་ཕྱོགས་སུ་
བླངས་ནས་བསམ་གཞིག་མཐའ་གཅིག་ཏུ་བྱེད་ཀྱིན་ཡོད་པར་བརྟེན། ངས་
དེ་ལ་བསམ་གཞིག་བྱེད་དགོས་པའི་དོ་སྣང་ཙམ་ཡང་བྱེད་ཀྱིན་མེད། ངའི་
རེ་བ་ནི། བསམ་གཞིག་དེ་དག་གི་བརྒྱུད་རིམ་དེ་ལོ་ངོ་སྟོང་ཕྲག་ཁ་ཤས་ཀྱི་འགྱུར་
འགྲོས་ནང་དུ་བྱུང་ཙམ་ཞིག་མིན་པར། བརྒྱུད་རིམ་དེས་ད་ལྟའི་ཆར་ཡང་
རང་ཉིད་ཀྱི་ཁ་བྲལ་ཐབས་མེད་པའི་ཆ་ཤས་ཡོངས་སུ་རྫོགས་པའི་ཆོས་ཉིད་དེ་
མི་ཉམས་རྒྱུན་འཛིན་བྱེད་ཀྱིན་ཡོད་པ་རེད་བསམ་གྱིན་ཡོད། ཇི་ལྟར་ངས་

སའི་གོ་ལ་ཡིས་ཉི་མ་ལ་ཐད་ཀར་འཁོར་སྐྱོད་བྱེད་ཀྱིན་ཡོད་དམ། ཡང་ན་དཀྱོག་
ནས་འཁོར་སྐྱོད་བྱེད་ཀྱིན་ཡོད་པའི་ལྟ་ཚུལ་གང་ཞིག་འཐད་ལྡན་དང་། གང་
ཞིག་ནོར་འཁྲུལ་ཅན་ཡིན་མིན་གྱི་ཕྱོགས་ལ་བསམ་གཞིག་གཏན་ནས་བྱེད་མྱོང་
མེད། དེ་ལྟར་བསམ་གཞིག་བྱེད་རྒྱུའི་བློའི་རྣམ་དཔྱོད་ཀྱིས་ང་ལ་མ་འདང་བར་
བརྟེན། ང་རྒྱང་རིང་གི་དཀའ་ངལ་ཆེན་པོ་ཞིག་གི་ཁྲོད་དུ་བཅུག་ཡོད་པ་མ་
རེད། དཔེ་དེ་དང་གཅིག་མཚུངས་སུ་ངའི་སྤྱི་ཚོགས་ཀྱི་ཕྱོགས་ལ་བསམ་གཞིག་
བྱེད་པའི་བློའི་འཁྱེར་སོ་ཡང་དེ་ལྟར་གནས་ཡོད་པ་ཞིག་རེད། ཅེས་སྨྲས།
བྷི་ནོ་ཡིས་གད་མོ་ཞིག་བགད་དེ། སྤུན་མཆེད་གྷོ་ར། སྐད་ཆ་དེ་ཚོ་
ངས་དུས་ཡུན་རིང་པོ་ཞིག་གི་ཁྲོད་དུ་བཤད་ནས་ཡོང་བ་རེད། སྐྱེ་བོ་སུ་ཞིག་
གི་སེམས་ལ་སྐད་ཆ་དེ་ཚོ་དེ་རིང་ཁྱོད་ཀྱི་མགྲིན་པ་ནས་ངས་གསར་དུ་གོ་རྒྱུ་རེད་
སྙམ་པའི་དོགས་པ་སྐྱེ་སྲིད་པ་ཞིག་རེད་དམ། ངས་རང་ཉིད་ཀྱང་དེ་ལྟ་བུའི་
མི་བདེན་རྫུན་སྒྲིག་གི་བཅོས་མའི་གཏམ་བཤད་རིང་པོ་ལ་ཉན་རྒྱུར་དགའ་བོ་
ཡོད་པ་ཤེས་ཀྱིན་ཡོད། འོན་ཀྱང་དེ་ལ་དགག་སྒྲུབ་ཀྱི་རྩོད་པ་བྱས་པ་དེ་ལ་མཇུག་
འབྲས་ལེགས་པ་ཞིག་གང་ཡང་འབྱུང་གི་མེད་པར་བརྟེན་ང་ཁ་རོག་ཏུ་བསྡད་
པ་ཡིན། དེ་རིང་ངས་སྔོན་ཆད་རང་ཉིད་ཀྱིས་ཕྱི་གསལ་ནང་གསལ་བྱས་ཏེ་
རྟོགས་མ་ཐུབ་པའི་གནས་བཞི་ཆ་གཅིག་ཙམ་གསལ་པོ་བྱས་ནས་མཐོང་གི་འདུག
དེ་རིང་ངས་འགྲོ་བ་མི་ཡི་མི་ཚེའི་བྱ་གཞག་གི་ཁ་ཕྱོགས་དེ་གཙང་པོ་ཆེན་པོ་ཞིག་
རང་ཉིད་ཀྱི་རྒྱུག་འགྲོས་མྱུར་པོ་ཡིས་རང་དབང་མེད་པར་རང་ཉིད་ཀྱི་འགྲོས་
དང་མཉམ་དུ་དེད་ནས་སྔོན་ཆད་རང་ཉིད་ས་ཕྱོགས་གང་དུ་ཡང་རྒྱུ་མ་མྱོང་བའི་
ཆུ་རྐ་གསར་པ་རྣམས་ཀྱི་ཁྲོད་དུ་འདེད་བཞིན་ཡོད་པ་ལྟར་དུ། དཀོན་མཆོག་

གིས་ང་ཚོའི་ཚེ་སྲོག་གི་འཚོ་བ་ལ་ཆེད་དུ་དམིགས་པའི་ཞེ་འདོད་བཞིན་དུ་འཕོ་འགྱུར་
སྣ་ཚོགས་ཀྱི་འགྱུར་འགྲོས་འོག་ནས་གློ་བུར་དུ་ང་ཚོའི་ཚེ་སྲོག་ལ་འགྱུར་བ་གཏོང་
བཞིན་ཡོད་པ་དེ་ཤེས་ཀྱིན་འདུག མི་ཚེའི་བྱ་གཞག་དེ་ནི་རང་ཉིད་ཀྱིས་རང་འདོད་
དུ་བཀོད་ཁྱབ་བྱས་པའི་ཆུ་ཡི་ཡུར་བ་ལྟ་བུ་ཞིག་ཏུ་རང་དགར་བློས་བཅོལ་ཆོག་པ་
ཞིག་མ་རེད། ནམ་ཞིག་ང་རང་ཚོ་སུ་ཞིག་གིས་ང་རང་ཚོ་རང་ཉིད་ཀྱི་མི་ཚེའི་བརྒྱུད་
རིམ་ཁྲོད་ནས་གནད་དོན་དེ་གསལ་པོར་རྟོགས་ཐུབ་པ་ཡིན་ན། དེ་རྗེས་ང་ཚོ་སུ་
ཞིག་ཀྱང་རང་ཉིད་ཀྱིས་བཅོས་བསྒྲིགས་བྱས་པའི་གནད་དོན་གང་ཞིག་གིས་ཀྱང་
ལོག་པའི་ལམ་དུ་འཁྲིད་མི་ཐུབ་པ་ཞིག་རེད། ཅེས་སྨྲས།
གྷོ་ར་ཡིས་དེ་ལ་ངོས་ལེན་མེད་པའི་ཚུལ་གྱིས། དུས་ནམ་ཞིག་གི་ཚེ། འབུ་
མེ་ལྕེབ་ཞིག་མེ་རླབས་ཁྲོད་དུ་ལྷུང་བ་ལ་ཉེ་བར་ཕྱོགས་པའི་ཚེ། ཁོས་ཁྱོད་ཀྱིས་
ད་ལྟ་ཇི་ལྟར་ཤོད་བཞིན་ཡོད་པའི་སྐད་ཆ་དེ་དང་འདྲ་བའི་རིགས་ཀྱི་སྐོར་བཤད་
ངེས་པ་ཞིག་རེད། ཡིན་ནའང་དེ་རིང་ངས་ཁྱོད་ལ་གནས་ལུགས་དེའི་དོན་རྟོགས་
པའི་ཆེད་དུ་རང་ཉིད་ཀྱི་དུས་ཚོད་འཕྲོ་བརླག་ཏུ་གཏོང་གི་མིན། ཞེས་སྨྲས།
བྷི་ནོ་རྐུབ་བཀྱག་ལས་ཡར་ལངས་པ་དང་ཆབས་ཅིག་སྐད་ཤུགས་ཆེན་
པོ་དང་བཅས། དེ་གནས་ལུགས་དང་མཐུན་པ་ཞིག་རེད། ཡག་པོ་འདུག
ང་ཨ་མ་ལ་འཁྱུག་ཙམ་ཞིག་གི་རང་ལ་ཐུག་པར་འགྲོ་ཆོག་པ་བྱེད་རོགས།
ཞེས་སྨྲས།
ནམ་ཞིག་བྷི་ནོ་ཕྱིར་སོང་བའི་མཇུག་ཏུ། མཱོ་ཧེམ་ག་ལེར་བྱས་ཏེ་ཁང་
མིག་ནང་དུ་ནམ་རྒྱུན་ལྟར་གྱི་ཁ་མུར་ལོ་མ་ཞིག་བསྡད་བཞིན་དུ་ཡོང་སྟེ་ངག་
ནས། ངས་བལྟས་པ་ཡིན་ན། ཁོས་ང་ཚོ་ལ་འབྲེལ་གཏུགས་ཀྱི་རྒྱུན་བཅད་
-1030-

པ་ལ་སོགས་པའི་ཁོའི་བྱེད་སྟངས་དེ་ཚོ་མ་འགྲིག་པ་ཞིག་གང་ཡང་མིན་པ་འདྲ།
རེད་དམ། དུས་ཡུན་རིང་པོ་ཞིག་གི་སྔོན་ནས་ངས་ཁྱོད་ལ་གཟབ་གཟབ་གྱིས།
ཁོའི་ཀུན་སྤྱོད་ཁྲོད་ལ་འཚུབ་ཆའི་རྟགས་མཚན་ཞིག་འདུག་ཅེས་བརྗོད་པ་ཡིན།
འོན་ཀྱང་ཁྱོད་ཀྱིས་ང་ལ་གཏན་ནས་ཉན་མ་སོང་། གང་ལྟར་ཡང་སྐབས་དེར་
ང་ཚོ་ལ་ཁོ་དང་སོ་ཤིས་མོས་ཀེས་གཉིས་ཀྱི་གཉེན་སྒྲིག་གི་ཕྱོགས་ལ་ཁོ་ལ་གནོན་
ཤུགས་སྤྲོད་རྒྱུའི་སྙིང་སྟོབས་དེ་བྱུང་ཡོད་ན། ང་ཚོ་ལ་ད་ཆར་སེམས་ཁྲལ་འདི་
ཚོའི་རིགས་གཅིག་ཀྱང་གཏན་ནས་བྱང་མེད་པ་ཞིག་རེད། ཡིན་ནའང་སུ་ཞིག་
གིས་ངའི་སྐད་ཆ་ལ་ཉན་རྒྱུ་རེད་དམ། ངས་སུ་ཞིག་ལ་ཡིད་ཆེས་བློ་གཏད་བཅོལ་
ཐུབ་རྒྱུ་རེད་དམ། གལ་ཏེ་ངས་ཁྱོད་ཀྱི་ཀླད་རུས་སམ་མགོ་བོའི་ནང་དུ་ཨི་ཁུང་
ཞིག་ཕུག་པ་ཡིན་ནའང་། ཁྱོད་ཀྱིས་རང་ངོས་ནས་ནམ་ཡང་དེ་རྟོགས་ཐུབ་
པ་མི་འདུག བྷི་ནོ་ལྟ་བུའི་གཞོན་ནུ་ཞིག་གིས་ཁྱོད་ཀྱི་ཕྱོགས་ཁག་དེ་འདི་འདྲ་
བྱས་ནས་དུམ་བུར་བཏང་བ་དེ། དངོས་གནས་ཅུང་ཟད་བློ་ཕམ་སྐྱེ་དགོས་པའི་
གནད་དོན་ཞིག་མ་རེད་དམ། ཞེས་དང༌། གྷོ་ར་ཁུ་སིམ་མེར་བསྡད་པ་མཐོང་
དུས་མཱོ་ཧེམ་གྱིས་སྐད་ཆའི་འཕྲོ་མཐུད་དེ། དེ་འདྲ་ཡིན་དུས། ད་ཆར་བྷི་ནོ་
བསྐྱར་དུ་སྔར་གྱི་གནས་སྟངས་ཐོག་ལ་སླེབ་པར་བྱེད་རྒྱུའི་རེ་བ་མེད་པ་ཞིག་རེད།
གང་ལྟར་ཡང་ང་ཚོས་སོ་ཤིས་མོས་ཀེས་གྱི་གཉེན་སྒྲིག་དང་འབྲེལ་བའི་ཕྱོགས་
ནས་ཁོའི་ཐད་ལ་སེམས་ཁྲལ་མི་ཉུང་བ་ཞིག་བྱས་པ་རེད། ད་ཆར་ང་ཚོས་དེའི་
ཐད་ལ་སེམས་ཁྲལ་དང་འགོར་འགྱང་བྱེད་ས་གང་ཡང་མེད་པར་བརྟེན། གལ་
ཏེ་སྤྱི་ཚོགས་ཀྱི་ཆོས་ཉིད་འོག་ནས་སྐྱེ་བོ་སུ་ཞིག་ལ་སྤྱི་ཚོགས་ཀྱི་གནོན་ཤུགས་
བྱུང་བ་ཡིན་ནའང༌། སྐབས་དེར་ཁོ་ལ་སྙིང་རྗེ་སྐྱེ་རྒྱུ་མེད་པ་དེ་ཁྱོད་ཀྱིས་ཤེས་

རྟོགས་ཐུབ་པ་བྱེད་དགོས་རེད། སོ་ཤིས་མོས་ཀེས་ལ་མག་པ་ཞིག་བཙལ་རྒྱུའི་
ཐད་ལ་ཁྱོད་ཀྱིས་དངངས་སྐྲག་གཏན་ནས་བྱེད་མི་དགོས། ངས་ཁྱོད་ལ་གཉེན་
སྒྲིག་གི་མཐུན་སྦྱོར་བྱེད་རོགས་ཞེས་རེ་བ་ནམ་ཡང་རྒྱག་གི་མིན། ང་རང་ཉིད་
ཀྱི་ངོས་ནས་ཚང་མ་གཏན་འཁེལ་བྱས་ཟིན་པ་ཡིན། ཞེས་སྨྲས།
གྷོ་ར་ཡིས། མི་དེ་སུ་རེད་དམ། ཞེས་འདྲི་རྩད་བྱས།
མཱོ་ཧེམ་གྱིས། ཁྱོད་ཀྱི་ཨ་བྷི་ནཱ་ཤི་རེད། ཅེས་ལན་བརྒྱབས།
གྷོ་ར་ཡིས། ཁོས་ངོས་ལེན་བྱས་སོང་ངམ། ཞེས་དྲིས།
མོ་ཧེམ་གྱིས་སྐད་ཤུགས་ཆེན་པོ་དང་བཅས། ཨ་བྷི་ནཱ་ཤི་ཡིས་ངོས་ལེན
བྱེད་དང་བྱེད། ཁོ་ཁྱོད་ཀྱི་བྷི་ནོ་ལྟ་བུ་ཞིག་མ་རེད། གཏན་ནས་མ་རེད། ཁྱོད་
ཀྱིས་ག་རེ་བཤད་ན་མ་བཤད་ནའང༌། ཁྱོད་ཀྱི་ཕྱོགས་ཁག་གི་ཚོགས་པའི་ཁྲོད་
ནས་ཨ་བྷི་ནཱ་ཤི་དེ་ཁྱོད་ལ་ལྷག་བསམ་རྣམ་དག་དང༌། ཡིད་ཆེས་གཙང་མ་
ཡོད་པ་དེ་ཤིན་ཏུ་མཐོང་སླ་བ་ཞིག་རེད། རྒྱུ་མཚན་གང་ཡིན་ཟེར་ན། ནམ་
ཞིག་ཁོས་གཉེན་སྒྲིག་གི་སློང་ཆང་གི་གྲོས་འཆར་ཐོས་མ་ཐག་ཏུ་ཁོའི་སེམས་ལ།
ཁོ་རང་ཁྱོད་ཀྱི་ཁྱིམ་ཚང་གི་ནང་མི་ཞིག་ཏུ་འགྱུར་བར་སྙམ་ནས་ཁོས་མངོན
གསལ་དོད་པོས་སྒོ་ནས་དགའ་ཚོར་དང་འབྲེལ་བའི་ཞབས་བྲོ་འཁྲབ་སོང༌། ཁོའི་
ངག་ནས་ང་ལ་ཅི་འདྲའི་བཀྲ་ཤིས་པའི་ལམ་འགྲོ་ཞིག་བྱུང་བ་རེད། དེ་ཅི་འདྲའི་
གཟི་བརྗིད་ལྡན་པ་ཞིག་རེད་ཨང་ཞེས་སྨྲས་སོང༌། དུས་ནམ་ཞིག་གི་ཚེ། ངས་
ཁོ་ལ་བག་མའི་ནོར་སྐལ་གྱི་སྐོར་ལ་སྐད་ཆ་བཤད་རྒྱུའི་འགོ་བཙུགས་པའི་ཚེ།
ཁོའི་ལག་པ་གཉིས་ཀྱིས་རྣ་བ་བཀབ་ནས་སྐད་ཤུགས་ཆེན་པོ་དང་བཅས། ཁྱོད་
ཀྱིས་ང་ལ་ངེས་པར་དུ་བསམ་ཤེས་གནང་སྟེ་ང་ལ་དེའི་སྐོར་གྱི་སྐད་ཆ་མ་བཤད་
-1032-

རོགས་ཞེས་སྨྲས་སོང༌། ངས་ཁོ་ལ། དེ་ཧ་ཅང་ཡག་པོ་འདུག ངས་གནད་
དོན་དེའི་སྐོར་ཆ་ཚང་ཁྱོད་ཀྱི་ཨ་ཕ་ལ་གྲོས་བསྡུར་བྱེད་རྒྱུ་ཡིན་ཞེས་ལན་བརྒྱབས་
ནས་ང་ཁོའི་ཨ་ཕའི་སར་ཡང་ཕྱིན་པ་ཡིན། འོན་ཀྱང་ངས་ཁོའི་ཨ་ཕ་དང་བུ་
གཉིས་ཀྱི་བར་ལ་མི་འདྲ་བའི་ཁྱད་པར་ཆེན་པོ་ཞིག་ཡོད་པ་དོ་སྣང་བྱུང་། འདི་
གཉིས་ཀྱི་ནང་གི་སྔ་མ་དེས་ནམ་ཞིག་སྒོར་མོའི་སྐོར་གྱི་སྐད་ཆ་སླེབས་ཡོང་དུས་
ཁོའི་རྣ་བ་གཉིས་ཀ་ལག་པས་འགེབ་རྒྱུའི་རྟགས་མཚན་ཙམ་ཡང་མེད་པར་མ་
ཟད། མི་རིང་བར་ཁོའི་སྐད་ཆ་འཐེན་ཤུགས་ལྡན་པ་ལྟ་བུ་ཞིག་གི་འགོ་བཙུགས་
ནས་ངའི་ལག་པ་གཉིས་ལ་རྩ་དཀར་གྱི་ནད་ཕོག་པ་ལྟར་དུ། ང་རང་ཉིད་ཀྱིས་
རང་གི་རྣ་བ་གཉིས་ཀ་འགེབ་རྒྱུའི་མཚམས་སུ་བསྐྱལ་སོང་། ངའི་གནད་དོན་
དེ་དག་ཐམས་ཅད་ཀྱི་ཁྲོད་ནས་གཞོན་ནུ་དེས་རང་གི་ཨ་ཕ་ལ་བརྩི་བཀུར་བླ་
ན་མེད་པ་བྱེད་ཀྱིན་ཡོད་པ་ཤེས་པར་མ་ཟད། གནད་དོན་ཐམས་ཅད་གཞི་
གཅིག་ཏུ་དྲིལ་ན་ཁོའི་ཨ་ཕ་དེ་ཐུགས་རྗེའི་བྱིན་རླབས་འབྱུང་བའི་གཞི་གཅིག
པུ་ཡིན་པ་དེ་ཡང་མཐོང་བྱུང་། དེར་བརྟེན་ངས་ཁོ་གཉེན་སྒྲིག་གི་བར་འདུམ་
གྱི་ཁྲོད་དུ་བེད་སྤྱོད་ལྟ་བུ་བཏང་བ་ཡིན་ནའང་དེ་ལ་གྲུབ་འབྲས་གང་ཡང་འབྱུང་
རྒྱུ་མེད་པ་ཡང་ཤེས་བྱུང་། གང་ལྟར་གཞུང་གི་སྲུང་སྐྱོབ་འོག་ཏུ་ཡོད་པའི་དངུལ་
འཛིན་ཤོག་ལྷེ་ལ་འགྱུར་བ་ཏོག་ཙམ་ཞིག་མ་བཏང་བ་ཡིན་ན། གནད་དོན་
འདི་འདོད་པ་ཚིམས་པ་ཞིག་གི་འོག་ཏུ་གཏན་ནས་ཐག་གཅོད་བྱེད་མི་ཐུབ་པ་
དེ་གཏན་འཁེལ་བ་ཞིག་རེད། ཡིན་ནའང་དེ་དག་ལ་མ་ལྟོས་པར། ཁྱོད་ཀྱི་
ཨ་བྷི་ནཱ་ཤི་ལ་སྙིང་སྟོབས་སྤེལ་བའི་ཚིག་རེ་ཟུང་ཞིག་ཁྱོད་རང་ཉིད་ཀྱི་ངོས་ནས་
ངེས་པར་དུ་བརྗོད་རོགས། ཞེས་སྨྲས།

གྷོ་ར་ཡིས་ཁོའི་སྐད་ཆའི་འཕྲོ་བཅད་དེ། ཁོའི་ཨ་ཕས་བག་རྫོངས་ཀྱི་
སྒོར་མོ་ཅི་ཙམ་ཞིག་གི་རེ་བ་བཏོན་པ་ཡིན་ནའང་དེ་ལ་སྒོར་མོ་གཅིག་གི་འཕྲི་
གཅོག་ཀྱང་གཏན་ནས་བྱེད་རྒྱུ་མིན། ཞེས་སྨྲས།
མོ་ཧེམ་གྱིས་དེ་ལ་མོས་མཐུན་དང་འབྲེལ་བའི་སྒོ་ནས། དེ་ངས་ཤེས་
ཀྱིན་ཡོད། དུས་ནམ་ཞིག་གི་ཚེ་སྐྱེ་བོ་ཞིག་གིས་རང་ཉིད་ཀྱི་ཨ་ཕ་ལ་གུས་བཀུར་
དང་བརྩི་འཇོག་བྱས་པ་དེའི་ཁྲོད་ནས་རང་ཉིད་ལ་ཡང་དེའི་ཕྱོགས་ནས་དགེ་
མཚན་དང་ཕན་ཐོགས་ཤིག་འབྱུང་གི་ཡོད་པ་ཡིན་དུས། དེ་ལ་སྟངས་འཛིན་
དང་བཀག་སྡོམ་བྱེད་རྒྱུ་དེ་ཧ་ཅང་ཁག་པོ་རེད། ཅེས་བཤད།
གྷོ་ར་ཡིས། གནད་དོན་དེ་མཐའ་གཅིག་ཏུ་ཡོངས་སུ་གཏན་འཁེལ་བྱས་
ཟིན་པ་ཡིན་ནམ། ཞེས་དྲིས།
མོ་ཧེམ་གྱིས། ཡོངས་སུ་གཏན་འཁེལ་བྱས་ཟིན་པ་ཡིན། ཞེས་ལན་
བཏབ།
གྷོ་ར་ཡིས། གཉེན་སྒྲིག་གི་ཉི་མ་དེ་གཏན་འཁེལ་སོང་ངམ། ཞེས་དྲིས།
མཱོ་ཧེམ་གྱིས། ཉི་མ་དེ་གཏན་འཁེལ་སོང༌། དགུན་ཟླ་ཐ་ཆུང་གི་ཟླ་བ་
ཉ་གང་བའི་མཚན་མོ་རུ་གཏན་འཁེལ་སོང་། དེ་ཡང་དུས་ཡུན་རིང་པོ་མ་རེད་
གཞོན་ནུ་དེའི་ཨ་ཕ་ཡིས་རྡོ་རྗེ་ཕ་ལམ་དང་རིན་པོ་ཆེའི་རྒྱན་ཆ་མང་པོས་རྒྱས་
སྤྲོས་བྱེད་དགོས་མ་རེད། ཡིན་ནའང་ཁོ་ལ་དེ་མ་ཡིན་པའི་རྒྱན་ཆ་ཕུན་སུམ་
ཚོགས་པའི་མཛེས་རྒྱན་གྱིས་ལེགས་པར་སྤྱད་དགོས་ཡོད་ཅེས་བཤད་སོང༌། དེར་
བརྟེན་ངས་ངེས་པར་དུ་གསེར་གྱི་མགར་བ་ལ་རིན་གོང་ཇེ་ཆེ་རུ་མ་སོང་བའི་ཐོག
ནས་གསེར་གྱི་ལྗི་ཚད་ཆེ་རུ་འགྲོ་བའི་ཐབས་ལམ་ལེགས་ཤོས་ལྟ་བུ་ཞིག་གི་ཐོག་
-1034-

ལ་གྲོས་བསྡུར་བྱེད་དགོས་ཡོད། ཅེས་སྨྲས།
གྷོ་ར་ཡིས། ཡིན་ནའང་དེ་ལྟ་བུའི་དུས་ཀྱི་འཁྱུག་འགྲོས་མགྱོགས་པོ་
ཞིག་གི་ནང་དུ་ཡིན་གཅིག་མིན་གཅིག་བྲེལ་ཚུབ་བྱེད་དགོས་དོན་ག་རེ་འདུག་
གམ། ཨ་བྷི་ནཱ་ཤི་ཕལ་ཆེར་དུས་ཚོད་མགྱོགས་པོ་ཞིག་གི་ནང་ལ་བྷ་རཱ་མོ་རུ་
འགྱུར་བཞིན་ཡོད་པ་དེ་ལྟ་བུ་ཞིག་ནི་མ་རེད། དེར་བརྟེན་དེའི་ཕྱོགས་ལ་དངངས་
སྐྲག་སྐྱེ་དགོས་དོན་གང་ཡང་མི་འདུག ཅེས་སྨྲས།
མོ་ཧེམ་གྱིས། དེ་བདེན་པ་རེད། ཡིན་ནའང་ཉེ་ཆར་ཨ་ཕའི་གཟུགས་
གཞི་དེ་ཧ་ཅང་སྐྱོ་རུ་ཕྱིན་ནས་བསྡད་ཡོད་པ་དེ་ལ་ཁྱོད་ཀྱིས་དོ་སྣང་མ་བྱང་ངམ། ཅི་
ཙམ་སྨན་པ་རྣམས་ཀྱིས་དགག་པ་བརྒྱབས་པ་དེ་ཙམ་གྱིས་ཁོས་རང་ཉིད་ཀྱི་ལམ་
ལུགས་ཀྱི་བཀག་རྒྱ་དམ་པོ་དེ་དམ་དྲག་ཇེ་ཆེ་ཁོ་ན་རུ་གཏོང་གི་འདུག དེང་སང་
ཁོ་དང་མཉམ་དུ་ནང་ཚགས་ཀྱི་འབྲེལ་བ་ཆེ་བའི་ཧིན་དྷུབའི་ཉམས་ལེན་པ་དེས་ཁོ་
ལ་ཉི་མ་གཅིག་ལ་ཐེངས་མ་གསུམ་རེ་ལ་ཁྲུས་ཀྱི་སྦྱོར་བ་བྱེད་འཇུག་གི་འདུག ད་
དུང་དེར་མ་ཟད་དེའི་སྟེང་ལ་རྣལ་འབྱོར་བའི་སྒོམ་གྱི་ཉམས་ལེན་ཞིག་གི་བཀོད་ཁྱབ་
ཀྱང་བྱས་ཡོད་པར་བརྟེན། དེས་ཁོ་ལ་མགོ་མཇུག་ཕྱི་ནང་ལོག་པ་ལྟ་བུའི་འགྱུར་
བ་བཏང་འདུག གལ་ཏེ་ངས་སོ་ཤིས་མོས་ཀེས་ཀྱི་གཉེན་སྒྲིག་གི་རྟེན་འབྲེལ་མཛད་
སྒོ་དེ་ཨ་ཕ་འཚོ་ཞིང་གནས་པའི་སྐབས་སུ་བྱེད་ཐུབ་པ་ཡིན་ན། དེ་ཧ་ཅང་གི་སྤྲོ་
ཉམས་ལྡན་པ་ཞིག་ཏུ་འགྱུར་ངེས་པ་ཞིག་རེད། དེ་ཙམ་མ་ཟད་ངས་གཉེན་སྒྲིག་
གི་བྱ་གཞག་དེ་ཨ་ཕའི་གསོག་དངུལ་རྣམས་ཨོ་ཤི་ཁཱ་རན་ན་དྷ་ཡི་ཧམ་སེམས་འོག་
ཏུ་མ་སོང་སྔོན་ལ་ཡོངས་སུ་སྒྲུབ་ཐུབ་པ་ཡིན་ན། དེའི་ཕྱོགས་ལ་ཡང་སེམས་ཁྲལ་
གཏན་ནས་བྱེད་དགོས་འབྱུང་གི་མ་རེད། ངས་དེའི་སྐོར་ཁ་སང་ཁོ་ལ་སྐད་ཆ་
-1035-

བཤད་པ་ཡིན། ཡིན་ནའང་ངས་གནད་དོན་དེ་ལས་སླ་བོ་ཞིག་ཏུ་མི་འགྱུར་བ་ཤེས་
སོང་། ངའི་སེམས་ལ་ངས་ངེས་པར་དུ་ཉི་མ་ཁ་ཤས་ཤིག་གི་རིང་ལ་མི་ངན་ཐ་ཤལ་
བའི་ཉམས་ལེན་པ་དེ་ལ་བཟི་སྨན་བླུད་དེ་ཁོ་བརྒྱུད་ནས་བཀའ་ལུང་གི་དམ་རྒྱ་སྒྲོལ་
འཇུག་དགོས་བསམ་བསྡད་ཡོད། ངས་འདིར་ཁ་ཚོན་བཅད་ནས་བརྗོད་ཐུབ་
པ་ཞིག་ལ། ང་རང་ཚོ་ཁྱིམ་ཚང་ཡོད་པའི་མི་རྣམས་ལ་མཚོན་ན་སྒོར་མོ་དེ་དགོས་
མཁོ་ཆེ་ཤོས་རེད། དེར་བརྟེན་ཨ་ཕ་ཡི་སྒོར་མོ་ལ་ང་ཚོས་ལོངས་སུ་སྤྱོད་དགོས་
མ་རེད་དམ། ངའི་སེམས་ཀྱི་དཀའ་ངལ་དེ་ནི་སྐྱེ་བོ་གཞན་ཞིག་གིས་ཨ་ཕ་ཡི་དངུལ་
འཛིན་ཤོག་ལྷེའི་ཐད་ལ་ཡ་ང་སྙིང་རྗེ་མེད་པར་ང་ལ་འབྲེལ་གཏུགས་བྱེད་རྒྱུ་རེད་
སྙམ་གྱིན་འདུག ཅེས་བརྗོད་པ་དང་མཉམ་དུ་ཁོ་རང་ཉིད་ཀྱི་ངག་ནས་ཨ་ཕ་ཞེས་
བརྗོད་པའི་སྐབས་དེར་སྒོར་མོའི་སྐོར་གྱི་སྐད་ཆ་སླེབས་པར་བརྟེན། ཁོས་རང་
ཉིད་ཀྱི་སེམས་ཀྱི་ངལ་བ་གཞན་དུ་གཡོ་བའི་ཆེད་དུ་བློ་རྩེ་གཅིག་ཏུ་གཏད་པའི་མཉམ་
བཞག་གི་སྤྱོད་པ་ཞིག་བསྟེན་པ་དང་ཆབས་ཅིག དབུགས་ཀྱི་རྒྱུ་བ་རིང་པོ་ཞིག
འཐེན་ཏེ། ལོ་ན་བཅུ་གཅིག་ཏུ་སོན་པའི་བུ་མོ་འདིའི་བྱ་གཞག་ཐམས་ཅད་ང་རང་
ཉིད་ཀྱི་སྐེ་ལྟག་ལ་སྐོན་པར་བྱེད་མཁན་དེ་ང་རང་ཉིད་རེད་དམ། ཞེས་སྨྲས།། །

ལེའུ་རེ་ལྔ་པ།
༄༅། །ཧ་རེས་མོ་ཧེས་ནེས་ཀྱིས་སུའུ་ཆར་རས་ཐ་ལ་འདྲི་རྩད་ཀྱི་
སྒོ་ནས། རཱ་དྷ་ར་ནེས། མདང་དགོང་ཁྱོད་ཀྱིས་ག་རེ་བྱས་ནས་དགོང་ཟས་
མ་ཟོས་པ་ཡིན་ནམ། ཞེས་དྲིས།
སུའུ་ཆར་རས་ཐ་ཧང་སངས་པ་དང་ཆབས་ཅིག ཁྱོད་ཀྱིས་ག་རེ་རྗོད་
ཀྱིན་ཡོད་དམ། ངས་མདང་དགོང་ང་རང་ཉིད་ཀྱི་དགོང་ཟས་ཟོས་པ་ཡིན།
ཞེས་སྨྲས།
ཧ་རེས་མོ་ཧེ་ནེས་ཀྱིས། ཁ་སང་དགོང་མོའི་བཟའ་བཏུང་དེ་ད་དུང་རས་
ཐུམ་གྱིས་གཡོགས་ནས་ཡོད་པ་དེ་ལ་མཛུབ་མོ་བཙུགས་ནས། ཁྱོད་ཀྱིས་མདང་
དགོང་ག་རེ་ཟོས་པ་ཡིན་ནམ། འདིར་ཡོད་པའི་བཟའ་བཏུང་དེ་ལ་ཁྱོད་ཀྱིས་
རེག་ཐུག་བྱེད་མི་རུང་བ་ཞིག་རེད་དམ། ཞེས་བཤད།
དེ་རྗེས་སུའུ་ཆར་རས་ཐ་ཡིས། རང་ཉིད་ཀྱིས་ཁ་སང་དགོང་མོའི་བཟའ་
བཏུང་རྣམས་ཡོངས་སུ་བརྗེད་ཡོད་པ་དེ་གཞི་ནས་རྟོགས། ཧ་རེས་མོ་ཧེས་ནེས་

ཀྱིས་མུ་མཐུད་དུ་གོང་གི་སྐད་ཆའི་རྗེས་འདེད་བཏང་སྟེ་ཁོང་ཁྲོའི་ངག་གི་གདངས་
ལ་དྲངས་པའི་སྐད་ཆ་དང་ལྷན་དུ། དེ་ཆེས་ཤིན་ཏུ་མ་རུང་བ་ཞིག་རེད། དུས་
ད་ལྟ་ལ་ཐུག་གི་བར་དུ་ཕེ་རེ་ཤུ་བྷ་བྷ་ཡིས་གང་ཡོང་ཅི་ཡོང་གི་ཐོག་ནས་ཁྱོད་འདི་
ལྟ་བུའི་ཐལ་ཆེ་བའི་ཕྱོགས་སུ་མི་འགྲོ་བའི་ཐད་ལ་རོགས་དན་བྱས་ཡོད་པ་དེ་ངས་
ཏན་ཏན་རྟོགས་ཐུབ་པ་ཞིག་རེད། ཁོ་རང་ཉིད་ཀྱི་ཀུན་སྤྱོད་ཀྱིས་སྐྱེ་བོ་གཞན
ལ་ལྷིང་འཇགས་ཀྱི་ཞི་བདེ་ངེས་པར་དུ་སྟེར་བ་ཞིག་རེད། གལ་ཏེ་ཁྱོད་ཀྱི་ད་
ལྟའི་བསམ་བློའི་རླབས་རྒྱུན་གྱི་ཁ་ཕྱོགས་རྣམས་ཡོངས་སུ་རྫོགས་པ་ཞིག་ཁོང་
གིས་ཤེས་པ་ཡིན་ན། ཁྱོད་ཀྱི་སེམས་ལ་ཁོང་གིས་ཁྱོད་ལ་ག་རེ་བརྗོད་རྒྱུ་རེད་
སྙམ་གྱིན་འདུག་གམ། ཞེས་སྨྲས།
མོས་བརྗོད་པའི་སྐད་ཆའི་ནང་ལ་གོ་རྒྱུ་ཅི་ཞིག་གཏོང་གི་ཡོད་མེད་དེ་སུའུ་
ཆར་རས་ཐ་ལ་མཚོན་ན་རྟོགས་དཀའ་བ་ཞིག་གང་ཡང་མ་རེད། དེར་བརྟེན་
སྐད་ཆ་དེ་ཐོག་མར་ཐོས་པའིབ རྒྱད་རིམ་གྱི་སྐར་ཆ་ཁ་ཤས་ཀྱི་རིང་ལ་སུའུ་ཆར་
རས་ཐ་ཡི་སེམས་པ་དེ་མོ་རང་ཉིད་ཀྱི་སེམས་པའི་ཀློང་དུ་འཁུམས་པར་གྱུར། གང་
ཡིན་ཟེར་ན་མོའི་སེམས་ལ་སྐད་ཅིག་གཅིག་ལ་ཡང་གྷོ་ར་དང་མོ་གཉིས་ཀྱི་བར་
གྱི་འབྲེལ་བ་དེ་དཀྲོག་གཏམ་དང་གླེང་རྙོག་གི་འབྲེལ་མཐུད་བར་ལ་འགྲོ་རྒྱུའི་
བསམ་བློ་ཞིག་གཏོང་མྱོང་མེད་པར་མ་ཟད། དེ་ནི་སྤྱིར་བཏང་གི་སྐྱེ་བོ་མང་
ཆེ་བའི་བར་གྱི་ཕོ་མོའི་འབྲེལ་ལམ་ལྟ་བུ་ཞིག་ཏུ་ངོས་འཛིན་བྱེད་བཞིན་ཡོད་པ་
ཞིག་རེད། དེར་བརྟེན་ཧ་རེས་མོ་ཧེས་ནེས་ཀྱིས་བསྐོར་ནས་གོ་རྒྱུ་བཏང་
བའི་སྐད་ཆ་དེས་མོ་ལ་དངངས་ཚབ་སྐྱེ་རུ་བཅུག
ཡིན་ནའང་ཉིན་རྗེས་མའི་ཞོགས་པར་མོས་རང་ཉིད་ཀྱི་ལས་ཀ་ཐམས་ཅད་
-1038-

བཞག་སྟེ། སེམས་ཀྱི་ནང་ལ་ཧ་རེས་མོ་ཧེས་ནེས་ལ་གཞི་མེད་ཀྱི་འཆར་གཏམ་
དེའི་སྐོར་ས་ཆ་དེ་ག་རང་ནས་གསལ་བཤད་བྱས་ཏེ། སྐྱེ་བོ་སུ་ཞིག་གི་མདུན་ལ་
ཡང་མོ་རང་ཉིད་ཀྱི་སེམས་ཀྱི་ནང་ལ་གྷ་ར་དང་འབྲེལ་བའི་ཐད་ལ་ངོ་ཚའི་དྲི་ཙམ་
ཡང་སྡོད་སའི་གནས་ཤིག་མེད་པའི་གསལ་བཤད་བྱེད་རྒྱུའི་སེམས་ཐག་བཅད།
དེ་རྗེས་མོ་ཧ་རེས་མོ་ཧེས་ནེས་ཀྱི་འཁྲིས་སུ་ཕྱིན་ནས། ཨ་ནེ། ཁ་སང་དགོང་མོ་
གྷོར་མོ་ཧན་བྷ་བྷུ་འདིར་ཡོང་བ་དེ་ཁྱོད་ཀྱིས་ཤེས་གསལ་རེད། ཅེས་སྐད་ཆའི་འགོ་
བཙུགས་ཏེ། ངས་ཁོ་དང་མཉམ་དུ་སྐད་ཆ་བཤད་པའི་བརྗོད་གཞི་དེས་ངའི་སེམས་
ཀྱི་ནང་ལ་གཡོ་བ་མེད་པ་ལྟ་བུའི་བདག་དབང་ཞིག་བཟུང་བར་བརྟེན། ངས་རང་
ཉིད་ཀྱི་བཟའ་བཏུང་དེ་ཡོངས་སུ་བློ་ཡུལ་ལས་བརྗེད་པར་གྱུར་འདུག གལ་ཏེ་ཨ་
ནེ་ཁྱོད་རང་ཁ་སང་དེར་ཡོད་པ་ཡིན་ན། ཏན་ཏན་ཁྱོད་ཀྱིས་ཡིད་དབང་འཕྲོག་
པར་བྱེད་པའི་སྐད་ཆ་མང་པོ་ཞིག་གོ་ཡོད་ངེས་ཡིན། ཞེས་སྨྲས།
ཡིན་ནའང་དོན་དངོས་པོའི་ཆ་ནས་གྷོ་ར་ཡི་སྐད་ཆ་དེ་ཚོ་ཧ་རེས་མོ་ཧེ་ནེས་
ཀྱིས་གང་ཞིག་ཐོས་འདོད་ཡོད་པའི་སྐད་ཆ་དེ་ཚོ་མ་རེད། མོས་ཉན་འདོད་ཡོད་
པའི་སྐད་ཆ་ནི་དམ་པའི་ཆོས་ཕྱོགས་དང་འབྲེལ་བའི་སེམས་ཀྱི་སྐོར་གྱི་སྐད་ཆ་ཡིན་
ནའང་། ནམ་ཞིག་གྷོ་ར་ཡིས་ནང་སེམས་ཀྱི་སྐད་ཆ་དང་འབྲེལ་བའི་གནད་དོན་
ཐོག་ལ་འགྲེལ་བརྗོད་བྱས་ཚེ། ཁོའི་སྐད་ཆ་དེ་ཚོ་མོ་ལ་མཚོན་ན་ཆེས་ཤིན་ཏུ་རྣ་
བར་འཇེབས་པ་དང་། ཁ་ཞེ་གཉིས་མེད་ཀྱི་བློ་ངོར་འཇུག་བདེ་བོ་ཞིག་མ་རེད། དེ་
ནི་དུས་རྟག་ཏུ་ཁོ་རང་ཉིད་ཀྱི་ཁ་གཏད་དུ་ལང་མཁན་རྣམས་ཀྱི་ལྡོག་ཕྱོགས་སུ་ཁོ་
རང་ཉིད་ལངས་ནས་འགལ་ཟླ་བྱས་པ་ཁོ་ན་ཙམ་ཞིག་མ་གཏོགས། དོན་དངོས་
སུ་ག་དུས་ཡིན་ནའང་ཁོའི་མདུན་ལ་ཕམ་ཁ་དང་ཉམ་ཉེས་བྱུང་བ་ལྟ་བུ་ཞིག་མོ་ལ་

མངོན་གྱིན་ཡོད་པ་ཞིག་རེད། སྐྱེ་བོ་སུ་ཞིག་གིས་ཁོའི་བསམ་བློའི་ལྟ་གྲུབ་རྣམས་
ལ་མོས་མཐུན་དང་ངོས་ལེན་མ་བྱས་ཚེ། ཁོས་དེ་ཚོ་ལ་བཙན་དབང་བྱས་ཏེ་རང་
ཉིད་ཀྱི་ལྟ་ཚུལ་ལ་ཁོང་ཚོའི་མོས་མཐུན་དང་དེ་ལ་རྩོད་མེད་ཡོངས་གྲགས་འབྱུང་རྒྱུའི
རེ་བ་འཆང་གི་ཡོད་པ་ཞིག་རེད། ཡིན་ནའང་ཁོའིབསམ་བློའི་ལྟ་གྲུབ་ལ་མོས་མཐུན་
དང་ངོས་ལེན་བྱེད་མཁན་གྱི་སྐྱེ་བོ་རྣམས་ལ་བས་སྐད་ཆ་ག་རེ་བརྗོད་ཀྱི་ཡོད་པ་རེད་
དམ། ཧ་རེས་མོ་ཧེ་ནེས་ལ་གྷོ་ར་ཡིས་སེམས་ཀྱི་ཚོར་འདུ་དྲག་པོའི་བརྒྱུད་རིམ་
ཁྲོད་ནས་དགག་སྒྲུབ་ཀྱི་རྩོད་པ་བྱས་པ་དེའི་ཐད་ལ་སྣང་བ་རྒྱ་ཡན་དུ་གཏོང་བའི
རིས་མེད་ཀྱི་བསམ་བློའི་ལྟ་གྲུབ་གཏན་ནས་མེད་པ་ཞིག་རེད། གལ་ཏེ་བྷ་རཱ་མོ་ཡི་
ཚོགས་པའི་མི་རྣམས་ཀྱིས་ཁོ་རང་ཚོ་རང་ཉིད་ཀྱི་བསམ་བློའི་ལྟ་གྲུབ་ལ་གཞི་བཅོལ་
ནས་ཧིན་དྷུབའི་ཆོས་ལུགས་སོགས་ལ་བསྲེས་བསླད་མི་བྱེད་པའི་ལྟ་ཚུལ་བཟུང་སྟེ་
ཕྱིན་པ་ཡིན་ན། མོ་ལ་དེའི་ཕྱོགས་ལ་མི་བཟོད་པའི་སེམས་ཀྱི་ཟུག་རྔུ་ཡི་ཤུལ་ཙམ་
ཡང་མེད་པ་ཞིག་རེད། ཇི་སྲིད་དུས་ད་ལྟ་ལ་སླེབས་པའི་བར་དུ་མོ་སྐྱེ་བོ་རང་ཉིད་
ལ་བརྩེ་བ་ཡོད་མཁན་རྣམས་ཀྱི་ཕྱོགས་ནས་ཟུར་དུ་ཐོན་ཏེ། ཁེར་རྐྱང་དུ་རང་
དབང་གི་འཚོ་བར་བརྟེན་ནས་ཡོང་བ་ལ་རྐྱེན་ཅི་ཡང་འཕྲད་མེད་པ་ཞིག་རེད། རྒྱུ་
མཚན་དེ་འདྲ་ཡིན་དུས་གྷོར་དང་མཉམ་དུ་སྐད་ཆ་བཤད་པའིབརྒྱུད་རིམ་ཁྲོད་ནས
མོ་ལ་དགའ་སྤྲོ་བྱེད་འོས་པའི་ཟུར་ཙམ་ཡང་འཐོབ་རྒྱུ་མེད་པ་ཞིག་རེད། དེ་མ་
ཟད་ད་དུང་དེ་ལས་ལྡོག་སྟེ། དུས་ནམ་ཞིག་གི་ཚེ་མོའི་སེམས་ལ་གྷོ་ར་ཡི་སྐད་ཆའི་
ཤུཌ་རྐྱེན་འོག་ནས་སུའུ་ཆ་རས་ཐ་ཡི་སེམས་པ་ལ་འགྱུར་བ་འགྲོ་བཞིན་ཡོད་པ་ཚོར་
ཚེ། ཁོའི་སྐད་ཆ་དེ་ཚོ་མོ་ལ་མཚོན་ན་ཞེན་པ་ལོག་བྱེད་ལས་ཀྱང་ཆེས་སྐྱཌ་ལོག
པ་ཞིག་རེད།

སྒོར་མོའི་གནད་དོན་ཕྱོགས་ནས་བཤད་པ་ཡིན་ན། སུའུ་ཆར་རས་
ཐ་གཞན་ལ་བརྟེན་མི་དགོས་པའི་རང་དབང་རང་རྐྱ་འཕེར་བ་ཞིག་རེད། དེར་
མ་ཟད་བསམ་བློའི་ལྟ་གྲུབ་དང་ཡིད་ཆེས་ཀྱི་དད་པ། ལུས་ཀྱི་ཀུན་སྤྱོད་སོགས་
ཀྱི་སྐད་ཆ་སླེབ་ཡོང་བ་ཡིན་ནའང་མོ་མཐའ་གཅིག་ཏུ་རང་དབང་ལྡན་པའི་བུ་
མོ་ཞིག་རེད། དེར་བརྟེན་ཕྱོགས་གང་ནས་བལྟས་པ་ཡིན་ནའང་ཧ་རེས་མོ་
ཧེས་ནེས་ཀྱིས་མོའི་ཐོག་ལ་བཀག་སྡོམ་དང་སྟངས་འཛིན་གྱི་རིགས་གང་གི་ལག་
ལེན་ཡང་བསྟར་མི་ཐུབ་པ་ཞིག་རེད། ཧ་རེས་མོ་ཧེས་ནེས་ཀྱིས་གྷོ་ར་ཡི་ཕྱོགས་
ལ་འཛིན་པའི་ལྟ་ཚུལ་དེ་ནི། ཁོ་ནི་ཁ་ཞེ་གཏན་ནས་མི་མཚུངས་པའི་མི་གཡོ་
སྒྱུ་ཅན་ཞིག་དང་ཁོའི་སེམས་ཀྱི་དམིགས་ཡུལ་དེ་ནི་གཡོ་སྒྱུ་མགོ་སྐོར་སྣ་ཚོགས་
ཀྱི་འོག་ནས་སུའུ་ཆ་རས་ཐ་ཁོ་རང་ཉིད་ཀྱི་ཕྱོགས་ལ་འགུག་རྒྱུའི་རེ་འདོད་འབའ་
ཞིག་བཅིང་བཞིན་ཡོད་པར་མ་ཟད། ད་དུང་མོ་ལ་ཁོའི་གཞི་རྩའི་དམིགས་ཡུལ་
གཙོ་བོ་དེ་སུའུ་ཆར་རས་ཐ་མོ་རང་ཉིད་ཀྱི་ཐོབ་ཐང་འོག་ཏུ་ཡོད་པའི་རྒྱུ་ནོར་ཐམས་
ཅད་ཁོ་ལ་འཐོབ་འདོད་ཀྱི་འཆར་གཞི་ཡང་འདིང་གི་མེད་དམ་སྙམ་པའི་དོགས་
པ་ཡང་ཡོད་པ་ཞིག་རེད། དེ་འདྲ་ཡིན་དུས་མོས་གྷོ་ར་དེ་རང་གི་དགྲ་བོ་གཙོ་
བོ་ལྟ་བུ་ཞིག་ཏུ་ཆ་འཇོག་བྱེད་ཀྱིན་ཡོད་པར་མ་ཟད། མོ་རང་ཉིད་ཀྱི་ངོས་ནས་
གང་ཐུབ་ཅི་ཐུབ་ཀྱི་སྒོ་ནས་ཁོའི་བྱ་བའི་བརྒྱུད་རིམ་ཁྲོད་དུ་འགལ་རྐྱེན་དང་བར་
ཆད་གཏོང་གི་ཡོད་པ་ཞིག་རེད།
ཉི་མ་འདི་ལ་གྷོར་ཡང་བསྐྱར་སུའུ ཆར་རས་ཐ་ཡི་ནང་དུ་ཡོང་རྒྱུ་ཡིན་པའི
སྐད་ཆ་བཤད་མེད་པར་མ་ཟད། ཁོ་དེ་རིང་དམིགས་བསལ་དུ་ཡོང་དགོས་པའི་
རྒྱུ་མཚན་ཡང་མེད་ནའང་། ཁོའི་ལྷན་སྐྱེས་ཀྱི་རང་གཤིས་ཁྲོད་དུ་སོམ་ཉིའི་དོགས་

པ་ཤིན་ཏུ་ཆུང་ཆུང་ཞིག་ཡོད་པ་ཞིག་རེད། ནམ་ཞིག་ཁོ་བྱ་བ་གང་ཡང་རུང་བ་
ཞིག་བསྒྲུབ་རྒྱུའི་རྩོལ་བའི་འོག་ཏུ་ཞུགས་ཚེ། ཁོས་དེའི་མཇུག་འབྲས་སོགས་ཀྱི་
སྐོར་ལ་བསམ་གཞིག་ཤིན་ཏུ་ནན་པོ་དེ་འདྲ་ནམ་ཡང་མི་གཏོང་བར་མ་ཟད། དེའི་
མདུན་ལ་མདའ་འཕངས་པ་ལྟར་དུ་ཐད་དཀར་འགྲོ་ངེས་པ་ཞིག་རེད།
དུས་ནམ་ཞིག་གི་ཞོགས་ཀ་སྔ་བོ་རུ་གྷོ་ར་སུའུ་ཆར་རས་ཐ་ལ་ཐུག་འཕྲད་
དུ་ཡོང་བའི་སྐབས་དེར། ཧ་རེས་མོ་ཧེས་ནེས་རང་ཉིད་ཀྱི་དད་གུས་ལ་གཅིག་
ཏུ་བརྩོན་བཞིན་ཡོད་པ་དང་། དེ་རྗེས་སཱ་ཏི་ཤ་སུའུ་ཆར་རས་ཐ་ལ་གྷོ་ར་སླེབས་
སོང་ཞེས་ལན་བསྐྱལ་དུ་ཡོང་བའི་སྐབས་སུ། མོས་བྲེལ་ཚུབ་ཀྱི་ངང་ནས་རང་
ཉིད་ཀྱི་དཔེ་ཆ་རྣམས་དང་གསར་ཤོག་སོགས་བདག་གཉེར་བྱེད་བཞིན་པའི་
སྐབས་དེར། སཱ་ཏི་ཤ་ཡིས། གྷོ་ར་འབྱོར་སོང་། ཞེས་པའི་སྐད་ཆ་དེས་མོ་ལ་
དེ་ཙམ་ཧང་སང་དགོས་པའི་འདྲོག་འགོ་ལང་མ་བཅུག གང་ཡིན་ཟེར་ན། མོའི་
སེམས་ལ་སྔ་ས་ནས་ཁོ་ཏན་ཏན་ཡང་བསྐྱར་ཡོང་གི་རེད་སྙམ་པའི་བསམ་བློ་འཁོར་
ཡོད་པ་ཞིག་རེད།
ནམ་ཞིག་གྷོ་ར་ཡིས་རྐུབ་བཀྱག་ཅིག་ཚུར་བླངས་ནས་དེ་ལ་བསྡད་པ་དང་
འབྲེལ་ངག་ནས། འདི་ལྟར་མཐའ་མཇུག་ཏུ་བྷི་ནོ་ཡིས་ང་ཚོ་གཡུགས་ནས་
ཕྱིན་སོང་། ཞེས་གསལ་བཤད་བྱས།
སུའུ་ཆར་རས་ཐ་ཡིས། ག་རེ་བྱས་ནས། ཁོས་ག་རེ་བྱས་ནས་ང་ཚོ་གཡུག་
དགོས་རེད་དམ། ཁོ་བྷ་རཱ་མོ་ཡི་ཚོགས་པའི་ཁྲོད་དུ་ཞུགས་མི་འདུག ཅེས་སྨྲས།
གྷོ་ར་ཡིས། གལ་ཏེ་ཁོ་ང་ཚོའི་ཁྲོད་ནས་གཙང་མར་ཐོན་ཏེ། བྷ་རཱ་མོ་
ཡི་ཚོགས་པའི་ཁྲོད་དུ་ཕྱིན་པ་ཡིན་ན། ཁོ་ཏན་ཏན་ང་ཚོ་ལ་ད་ལྟའི་གནས་སྟངས་
-1042-

ལས་ཡག་པ་ཞིག་དང་འབྲེལ་བ་ཉེ་བ་ཞིག་འབྱུང་གི་རེད། ཡིན་ནའང་ཁོས་
ང་ཚོ་ལ་ཕོག་ཐུག་ཆེ་ཤོས་གང་ཞིག་གིས་གཏོང་གི་འདུག་ཅེ་ན། ཁོ་ད་དུང་ཧིན་
ངྷ་ཡི་སྤྱི་ཚོགས་ལ་དམ་པོར་འཇུས་ནས་བསྡད་ཡོད་པ་དེས་ང་ཚོ་ལ་ཕོག་ཐུག་
གཏོང་གི་འདུག གལ་ཏེ་ཁོ་རང་ཕྱི་གསལ་ནང་གསལ་བྱས་ཏེ། ང་ཚོའི་སྤྱི་
ཚོགས་ཀྱི་ཡོད་ཚད་ཀྱི་ཕྱི་རོལ་དུ་ཐོན་པ་ཡིན་ན། ཁོ་རང་ལ་ཡང་ཏན་ཏན་འདི་
ལས་དྲག་པ་ཞིག་བྱེད་རྒྱུ་ཡོང་གི་རེད། ཅེས་སྨྲས།
སུའུ་ཆར་རས་ཐ་ཡི་སེམས་ལ་བཟོད་པར་དཀའ་བའི་ཟུག་རྔུ་དྲག་པོ་ཞིག་
སྐྱེས་པ་དང་མཉམ་དུ། ག་རེ་བྱས་ནས་ཁྱོད་ཀྱི་སྤྱི་ཚོགས་ཀྱི་གནས་སྟངས་དེ་
འདི་ལྟ་བུའི་བྱ་བ་གནད་འགག་ཅན་ཞིག་ཏུ་རྩི་བཞིན་ཡོད་དམ། སྤྱི་ཚོགས་
ཀྱི་ཁྲོད་དུ་འདི་ལྟ་བུའི་རྒྱུན་གོམས་ཀྱི་ཡིད་ཆེས་ཤིག་བྱེད་ཀྱིན་ཡོད་པ་དེ། སྤྱི
ཚོགས་ཀྱི་ཁྲོད་དུ་དར་ཁྱབ་བྱུང་བའི་ཡིད་ཀྱི་ཤུགས་རྐྱེན་ཞིག་གི་འོག་ནས་ཁྱོད་
རང་གི་ལྷན་སྐྱེས་ཀྱི་རང་གཤིས་ལྟ་བུ་ཞིག་ཏུ་གྲུབ་པ་ཞིག་རེད་དམ། ཡང་ན་
ཁྱོད་རང་གིས་རང་ཉིད་ལ་སྟངས་འཛིན་དང་དབང་སྒྱུར་བྱས་ཏེ་བཙན་དབང་
གིས་དེ་ལྟར་བྱེད་བཞིན་ཡོད། ཅེས་འདྲི་རྩད་བྱས།
གྷོ་ར་ཡིས། ད་ལྟའི་དུས་བབ་འདི་ལྟ་བུ་ཞིག་གི་གནས་བབས་ཁྲོད་དུ།
རང་ཉིད་ཀྱིས་རང་ཉིད་ལ་དབང་སྒྱུར་ཤུགས་རྐྱེན་སྤྲད་དེ། བྱབ་དེ་འདྲ་བྱེད་ཀྱིན་
ཡོད་པ་དེ་ནི། ང་རང་ཉིད་ཀྱི་ལྷན་སྐྱེས་ཀྱི་རང་གཤིས་ཀྱི་རྩལ་ཡོངས་སུ་རྫོགས་
པ་བྱས་པ་ཞིག་ཡིན། དུས་ནམ་ཞིག་གི་ཚེ། ཁྱོད་རང་གི་རྐང་པ་གཉིས་ཀྱི་
འོག་གི་ས་གཞི་དེ་གཡོ་འགུལ་བྱེད་རྒྱུའི་འགོ་བཙུགས་པ་ཡིན་ན། དེ་རྗེས་ཁྱོད་
ཀྱིས་མཐའ་གཅིག་ཏུ་རང་གི་སྟོབས་ཤུགས་དེ། སྔར་ལས་ཇེ་ཆེ་རུབཏང་ནས་རིམ་
-1043-

པ་རེ་རེའི་གོམ་འགྲོས་ཀྱི་ཕྱོགས་ལ་འབད་བརྩོན་ཤུགས་དྲག་གི་ངང་ནས་འཇུག་སྲིད་
པ་ཞིག་རེད། དེང་གི་སྐབས་སུ་དེའི་ལྡོག་ཕྱོགས་གང་ཡིན་པ་དེ་ཕྱོགས་གང་ས་
ནས་སླེབས་ཡོང་དུས། ང་ཚོས་རང་བཞིན་ལྷན་སྐྱེས་ཀྱི་རང་གཤིས་འོག་ནས་ང་
རང་ཚོའི་ངག་གི་ཀུན་སྤྱོད་དང་ལུས་ཀྱི་ཀུན་སྤྱོད་ཁྲོད་དུ་སྒྲོ་འདོགས་འུད་བརྗོད་ཀྱི་
ཉམས་དང་འདྲེས་པའི་རྣམ་པ་ཞིག་སྟོན་གྱིན་ཡོད་པ་རེད། དེ་ནི་དངོས་པོའི་གཤིས་
ལུགས་དང་མི་མཐུན་པ་ཞིག་གང་ཡང་མ་རེད། ཅེས་བཤད།
སུའུ་ཆར་རས་ཐ་ཡིས། ཁྱོད་ཀྱིས་ག་རེ་བྱས་ནས་རང་ཉིད་ཀྱི་འགལ་
ཟླ་དང་བསམ་བློའི་ལྡོག་ཕྱོགས་སུ་འཕྲད་པའི་དོན་རྐྱེན་གང་ཡིན་པ་དེ་དག་ཐམས་
ཅད་མ་འགྲིག་པ་ཞིག་དང་། དེ་ལྟ་བུའི་བྱ་གཞག་དེ་འགོ་བཙུགས་པ་ནས་བཟུང་
མཇུག་མ་བསྡུས་ཀྱི་བར་དུ་དགེ་མཚན་མེད་པའི་དོན་མེད་ཀྱི་བྱ་བ་ཞིག་ཏུ་ངོས
འཛིན་བྱེད་ཀྱིན་ཡོད་དམ། གལ་ཏེ་སྤྱི་ཚོགས་ཀྱི་ངོས་ནས་སྤྱི་ཚོགས་ཡར་རྒྱས་
སུ་འགྲོ་བའི་འཕེལ་རིམ་ཁྲོད་དུ་འགལ་རྐྱེན་དང་བར་ཆད་ཅིག་བསྐྲུན་པ་ཡིན་
ན། དེ་རྗེས་སྤྱི་ཚོགས་རང་ངོས་ནས་གྱོང་གུད་འོས་འཚམས་ཤིག་ངེས་པར་
དུ་འཁུར་དགོས་པ་ཞིག་མ་རེད་དམ། ཞེས་དྲིས།
གྷོ་ར་ཡིས་དེ་ལ་མོས་མཐུན་མེད་པའི་ཚུལ་གྱིས། ཡར་རྒྱས་ཞེས་པ་དེ་
ཆུ་ཡི་ཁྲོད་ཀྱི་རྦ་རླབས་ལྟ་བུ་ཞིག་རེད། རྦ་རླབས་དེ་དག་གིས་ཆུ་བོའི་འགྲམ་
ངོགས་ཐམས་ཅད་ལ་ཆག་སྐྱོན་གྱི་ཉེས་པ་འབྱུང་འཇུག་གི་ཡོད་པ་རེད། ཡིན་
ནའང་ངའི་སེམས་ལ་ཆག་གྲུམ་བཏང་བའི་ཉེས་སྐྱོན་ལ་མོས་མཐུན་ངོས་ལེན་
བྱེད་རྒྱུ་དེ། ལས་འགན་གཙོ་བོ་མ་རེད་བསམ་གྱིན་འདུག ངས་སྤྱི་ཚོགས་
ཀྱི་ལེགས་ཉེས་དང་འབྲེལ་བའི་ཁེ་ཕན་དང་། གྱོང་གུད་ཀྱི་ཐད་ལ་བསམ་གཞིག་
-1044-

དང་དོ་སྣང་གཏན་ནས་བྱེད་མ་མྱོང་བ་རེད་ཅེས་ཁྱོད་ཀྱིས་གཏན་ནས་མ་བསམ་
རོགས། གང་ཡིན་ཟེར་ན་ད་ལྟའི་དུས་སྐབས་ཁྲོད་ཀྱི་གཞོན་ནུ་ལོ་བཅུ་དྲུག་
ཅན་ཞིག་གིས་དེའི་ཐད་ལ་ཕན་ཐོགས་ཡོད་པའི་བྱ་བ་གང་འདྲ་ཞིག་བསྒྲུབ་ཐུབ
རྒྱུ་རེད་དམ། དེ་ཧ་ཅང་གི་རྟོགས་སླ་བོ་ཞིག་རེད། ཡིན་ནའང་གང་ཞིག་
རྟོགས་དཀའ་བ་ཞིག་རེད་དམ་ཞེ་ན། ཡིད་ཆེས་དང་དད་པའི་འོག་ཏུ་འབྲེལ་
ནས་ཡོད་པའི་འཁྲུལ་སྣང་གི་སྒྱུ་མ་དེ་ནི་ཆ་ཚང་བ་ཞིག་མཐའ་རུ་བཀར་ནས་
རྟོགས་རྒྱུ་དེ་དཀའ་ལས་ཁག་པོ་རེད། ཅེས་བཤད།
སུའུ་ཆར་རས་ཐ་ཡིས། ང་ཚོ་ལ་དད་པ་དང་ཡིད་ཆེས་ཀྱི་འོག་ནས་གང་
ཞིག་ཐོབ་པ་དེ་ཁོ་ན་ཙམ་ཞིག་བདེན་པ་རེད་དམ། ཡིད་ཆེས་དང་དད་པའི་
འོག་ནས་ཀྱང་མཚམས་མཚམས་སུ་ང་ཚོ་ལ་བྱ་བ་ནོར་འཁྲུལ་ཅན་གྱི་བྱ་གཞག་
སྐྲུན་གྱིན་ཡོད་པར་མ་ཟད། བདེན་པ་མ་ཡིན་པའི་བྱ་གཞག་གི་ཐོག་ལ་ཡང་
དེས་ཁྲིད་ཀྱིན་ཡོད་པ་རེད། ངས་ཁྱོད་ལ་དྲི་བ་གཅིག་རང་འདྲི་ཆོག་པ་གྱིས།
ང་ཚོས་འདྲ་སྐུ་མཆོད་གསོལ་གྱི་ཕྱོགས་ལ་དད་པ་དང་ཡིད་ཆེས་བྱེད་ཆོག་གི་
རེད་དམ། ཞེས་དང་། ཁྱོད་ཀྱི་དེ་འཁྲུལ་མེད་ཀྱི་བདེན་པ་ལྟ་བུ་ཞིག་ཏུ་ངོས་
ལེན་བྱེད་ཐུབ་ཀྱི་འདུག་གམ། ཞེས་དྲིས།
གྷོ་ར་འཁྱུག་ཙམ་ཞིག་གི་རིང་ལ་ཁུ་སིམ་མེར་བསྡད་ཅིང་དེ་རྗེས་ངག་ནས།
ངས་ཁྱོད་ལ་ང་རང་ཉིད་ཀྱི་བསམ་བློའི་འཁྱེར་སོ་གང་ཡིན་པ་དེའི་སྐོར་ཐབས་ཤེས་
གང་ཡོང་གིས་འགྲེལ་བཤད་རྒྱག་རྒྱུའི་ཐད་ལ་འབད་བརྩོན་བྱེད་རྒྱུ་ཡིན། ཐོག་
མར་ངས་ཁྱོད་ཀྱི་སྐད་ཆ་དེ་དག་དང་འབྲེལ་བའི་བྱ་གཞག་ཐམས་ཅད་འཁྲུལ་མེད་
བདེན་པ་ལྟ་བུ་ཞིག་ཏུ་ངོས་ལེན་བྱེད་ཀྱིན་ཡོད། ཅེས་དང་། ངས་དེ་ཚོ་ལ་མ་བརྟགས་

མ་དཔྱད་པར་བྲེལ་ཚུབ་ཀྱི་སྒོནས་རང་ཉིད་དེའི་ཁ་གཏད་དང་། དེའི་ལྡོག་ཕྱོགས་
སུ་ལང་རྒྱུའི་འདོད་པ་བྱེད་ཀྱིན་མེད། གང་ཡིན་ཟེར་ན་དེ་ཚོའི་བྱ་གཞག་མང་པོ་
ཞིག་ཡོ་རོབ་ཀྱི་ལམ་ལུགས་དང་གོམས་སྲོལ་གྱི་ལྡོག་ཕྱོགས་དང་ཁ་གཏད་དུ་གྱུར་
ཡོད་པ་ཞིག་རེད། ད་དུང་དེ་ཙམ་མ་ཟད་རྒྱུ་མཚན་ལས་སླ་པོའི་ཐོག་ནས་ཁོང་
ཚོའི་དགག་སྒྲུབ་ཀྱི་ལྡོག་ཕྱོགས་སུ་འཇོག་འོས་པའི་རིགས་ཀྱང་མི་ཉུང་བ་ཞིག་ཡོད་
པ་རེད། ཆོས་ལུགས་ཀྱི་གནད་དོན་དང་འབྲེལ་བའི་ཕྱོགས་ནས་བཤད་པ་ཡིན་
ན། རང་ཉིད་ཀྱི་ངོས་ནས་དམིགས་བསལ་དུ་གོ་རྟོགས་བྱུང་བ་དེ་འདྲ་གང་ཡང་
མེད། ཡིན་ནའང་ང་རང་ཉིད་ཀྱི་ངོས་ནས་ཆོས་ལུགས་ཀྱི་ཕྱག་མཆོད་གསོལ་འདེབས་
ཀྱི་རྣམ་གཞག་དེ། སྐུ་འདྲ་ལ་ཕྱག་མཆོད་གསོལ་འདེབས་བྱེད་རྒྱུ་དང་གཅིག་
མཚུངས་ཡིན་པའི་ངོས་ལེན་བྱེད་རྒྱུ་འམ། ཡང་ན་བསམ་བློའི་འཆར་སྒོ་སྟེ། ནང་
སེམས་ཀྱི་ཁྲོད་དུ་ཕྱག་མཆོད་གསོལ་འདེབས་བྱེད་རྒྱུ་དེ་ཆོས་ལུགས་ཁྲོད་ཀྱི་དད་
གུས་རྣམ་པར་དག་པའི་སྒྲུབ་པ་ཕུལ་དུ་བྱུང་བ་དེ་ཡིན་མིན་སོགས་ཀྱི་ཐད་ལ། རང་
ཉིད་ཀྱི་མིག་གཉིས་ཀ་བཙུམས་ནས་སློབ་ཚན་ཞིག་བློ་ཐོག་ནས་ངག་ཏུ་གྱེར་བ་ལྟ་
བུ་བྱེད་རྒྱུའི་གྲ་སྒྲིག་ནམ་ཡང་བྱེད་ཀྱིན་མེད། སྒྱུ་རྩལ་གྱི་ཁྱབ་ཁོངས་སུ་བསམ་
བློའི་རྟོག་གཞིགས་ཀྱི་ས་ཆ་ཞིག་ཡོད་པར་མ་ཟད། རྩོམ་རིག་གི་ཁྱབ་ཁོངས་ནའང་
སྒྱུ་རྩལ་གྱི་གོ་ས་ཞིག་ཡོད་ངེས་པ་ཞིག་རེད། དེར་བརྟེན་ངས་ནམ་ཡང་དེ་ལྟ་བུའི་
གོ་གནས་དེ་ཆོས་ལུགས་འབའ་ཞིག་གི་ནང་དུ་ཡོད་པ་རེད་ཅེས་ངོས་ལེན་བྱེད་རྒྱུ
མིན། འགྲོ་བ་མི་རྣམས་ཀྱི་སྟོབས་ཤུགས་ཀྱི་ཆ་ལག་ཡོངས་སུ་རྫོགས་པ་དེ། ཆོས་
ལུགས་ཀྱི་ལྟ་གྲུབ་ཁྲོད་དུ་གསལ་བར་བྱེད་ཀྱིན་ཡོད་པ་ཞིག་རེད། ཁྱོད་ཀྱིས་ང་
ཚོའི་རྒྱལ་ཁབ་ཀྱི་ནང་དུ་རྣམ་པར་དཔྱོད་པའི་ཤེས་རབ་དང༌། ཡིད་ཆེས་ཀྱི་དད་
-1046-

གུས་ཟུང་དུ་འབྲེལ་བའི་སྒོནས་སྐུ་འདྲ་ལ་ཕྱག་མཆོད་གསོལ་འདེབས་བྱེད་རྒྱུའིཐད་
ལ་འབད་བརྩོན་བྱེད་ཀྱིན་ཡོད་པ་དེས། འགྲོ་བ་མིའི་རིགས་ལ་རྒྱལ་ཁབ་གཞན་
གྱི་ཁྲོད་ཀྱི་གསོལ་མཆོད་སོགས་ལས་ལྷག་པའི་རླབས་ཆེན་གྱི་བདེན་པ་ཞིག་གང་
ཡང་གསལ་སྟོན་བྱེད་ཀྱིན་མི་འདུག ཅེས་རྗོད་ཀྱིན་ཡོད་དམ། ཞེས་སྨྲས།
སུའུ་ཆར་རས་ཐ་ཡིས་དགག་སྒྲུབ་ཀྱི་རྩོད་པའི་ཚུལ་དུ། གྷི་རཱི་སི་དང་
རོམ་གྱི་ནང་ལ་ཡང་སྐུ་འདྲ་ལ་མཆོད་འབུལ་གསོལ་འདེབས་བྱེད་སྲོལ་དེ་ཡོད་
པ་རེད། ཅེས་སྨྲས།
གྷོ་ར་ཡིས། རྒྱལ་ཁབ་དང་ས་ཆ་དེ་ཚོའི་ཁྲོད་དུ་སྐུ་འདྲ་ལ་གསོལ་མཆོད་
བྱེད་པའི་ཁྲོད་ན། ཕྱི་རོལ་གྱི་མཛེས་དཔྱོད་ཀྱི་ལྟ་ཚུལ་ཞིག་ལས་ཆོས་ལུགས་
ཀྱི་ནང་དོན་ཕུན་སུམ་ཚོགས་པ་ཞིག་གཏན་ནས་མེད་པ་ཞིག་རེད། འདིར་ང་
ཚོའི་རྒྱལ་ཁབ་ཀྱི་ནང་གི་བསམ་བློའི་རྟོག་གཞིགས་ཀྱི་བརྒྱུད་རིམ་ལྡན་པའི་ཆོས་
ལུགས་ཀྱི་གསོལ་མཆོད་དེ་ནི། ང་རང་ཚོའི་མཚན་ཉིད་རིག་པའི་གཞུང་ལུགས་
དང་ང་རང་ཚོའི་ཡིད་ཆེས་ཀྱི་དད་པ་གཉིས་དང་ཕན་ཚུན་ངོ་བོ་དབྱེར་མེད་དུ་
བསྲེས་ནས་གཅིག་ཏུ་དྲིལ་ཡོད་པ་ཞིག་རེད། དཔེར་ན། ང་ཚོའི་ལྷ་ཆེན་ཁྱབ་
འཇུག་ནག་པོ་དང་། དགའ་བྱེད་མ་སྟེ་དབང་པོ་ལྷ་ལྡན་མ་དང༌། དབང་ཕྱུག་
༡
ཆེན་པོ། ལྷ་མོ་རྫོང་གནས་མ་སོགས་ལོ་རྒྱུས་ཀྱི་ཐོག་གི་གསོལ་འདེབས་ཕྱག་
མཆོད་ཀྱི་ཡུལ་ཙམ་ཞིག་མ་ཡིན་པར། ང་རང་ཚོའི་མི་རིགས་ཀྱི་གདོད་མའི་
མཚན་ཉིད་རིག་པའི་གཞུང་ལུགས་ཀྱི་ལྟ་གྲུབ་ཀྱི་རྣམ་པ་ཉག་གཅིག་རེད། དེར་
༡ ལྷ་མོ་རྫོང་གནས་མ་ལ་བཤད་ཚུལ་སྣ་ཚོགས་ཤིག་མཆིས་ཀྱང་དོན་ལ་སྤྲིན་གྱི་ཕོ་ཉའི་འགྲེལ་བ་གློག་
ཕྲེང་མ་རུ་བཤད་པ་ལྟར་ནག་མོ་ཁོལ་གྱིས་བསྟེན་པའི་ལྷ་མོ་ནག་མོ་ཡིན་པར་སྣང་།

བརྟེན་ང་ཚོའི་དགའ་བྱེད་དད་པ་སྟེ། ཁོང་གི་བྱིན་རླབས་ཀྱི་དངོས་གྲུབ་དང་
ང་ཚོའི་ཡིད་ཆེས་ཀྱི་སེམས་ཀྱི་ལྷ་སོགས་གསོན་པོར་སྐུ་འདྲ་འདི་དག་གི་ནང་དུ་
རང་ཉིད་ཀྱི་གནས་ལུགས་གསལ་བར་བསྟན་ཏེ། གཞན་དོན་དུ་གྲོགས་མཛད་
པའི་ཕྱིར་དུ་མངོན་པར་སྤྲུལ་ཡོང་གི་ཡོད་པ་རེད། གྷི་རཱི་སི་དང་རཱོམ་སོགས
ཀྱི་ལོ་རྒྱུས་གང་ཞིག་གི་ཁྲོད་ནས་ཁྱོད་ཀྱིས་དེ་ལྟ་བུའི་ལྷག་བསམ་རྣམ་པར་དག་
པའི་ཡིད་ཆེས་དང་དད་གུས་མངོན་གསལ་བ་ཞིག་མཐོང་བྱུང་ངམ། ཞེས་སྨྲས།
སུའུ་ཆར་རས་ཐ་ཡིས། ཁྱོད་ཀྱིས་དུས་རབས་ཀྱི་འཕོ་འགྱུར་དང་བསྟུན་
ནས་འགྲོ་བཞིན་ཡོད་པའི་འགྱུར་བའི་ཁྲོད་དུ་ཆོས་ལུགས་དང་། སྤྱི་ཚོགས་
ཀྱི་ཁྲོད་དུ་ཡང་འགྱུར་བ་ཏོག་ཙམ་རེ་གཏོང་དགོས་ཡོད་པའི་ཐད་ལ་མོས་མཐུན་
དང་ངོས་ལེན་བྱེད་རྒྱུ་མིན་ནམ། ཞེས་དྲིས།
གྷོ་ར་ཡིས་སྐད་ཤུགས་ཆེན་པོ་དང་བཅས། ག་རེ་བྱས་ནས་ངས་དེ་ལ་
འདོད་མོས་དང་ངོས་ལེན་མ་བྱས་ན་འགྲིག་གི་རེད་དམ། འོན་ཀྱང་དེས་ཕན་
ཐོགས་གང་ཡང་མི་འབྱུང་བར་མ་ཟད། དེ་མཐའ་གཅིག་ཏུ་སྨྱོན་པའི་བྱ་སྤྱོད་
ལྟ་བུར་འགྱུར་ངེས་པ་ཞིག་རེད། བྱིས་པ་ཆུང་ཆུང་ཞིག་ཡིན་ན། རིམ་བཞིན་
འཚར་ལོངས་བྱུང་བ་ཡིན་ན་སྐྱེས་པ་དར་མ་ཞིག་ཏུ་འགྱུར་ངེས་པ་ཞིག་རེད།
ཡིན་ནའང་སྐྱེས་པ་དར་མ་དེ་གློ་བུར་དུ་ཞི་མིའམ། ཡང་ན་ཁྱི་གང་རུང་ཞིག་
ཏུ་ནམ་ཡང་འགྱུར་མི་སྲིད་པ་ཞིག་རེད། ང་ལ་འགྱུར་བ་དེ་དག་རྒྱ་གར་གྱི་
ནང་དུ་རྒྱ་གར་གྱི་ཡར་རྒྱས་ཀྱི་འཕེལ་རིམ་གྱི་བརྒྱུད་ལམ་ཁྲོད་དུ་འབྱུང་རྒྱུའི་
འདོད་པ་ཡོད། གང་ཡིན་ཟེར་ན། གལ་ཏེ་ཁྱོད་ཀྱིས་གློ་བུར་ཐོལ་རྒྱག་གི་
ངང་ནས་དབྱིན་ཇི་པའི་ལོ་རྒྱུས་ཀྱི་བགྲོད་ལམ་ཁྲོད་དུ་ཞུགས་ནས། འགྱུར་
-1048-

བ་གཏོང་རྒྱུའི་འགོ་བཙུགས་པ་ཡིན་ན། དེ་རྗེས་བྱ་བ་འགོ་བཙུགས་པ་ནས་
མཇུག་བསྡུ་བའི་བར་གྱི་འགྱུར་བ་གང་བཏང་བ་ཐམས་ཅད་འབྲས་མེད་འབའ་
ཞིག་ཏུ་འགྱུར་རྒྱུ་རེད། ངས་ཁྱོད་ལ་རང་ཉིད་ཀྱི་ཚེ་སྲོག་དམར་མཆོད་དུ་ཕུལ་
ནས་སྟོན་རྒྱུ་ཞིག་ཡོད་པ་དེ་ནི། ང་རང་ཚོའི་རྒྱལ་ཁབ་ཀྱི་ནང་གི་སྟོབས་ཤུགས་
དང་ཕུལ་དུ་བྱུང་བའི་བྱ་གཞག་ཐམས་ཅད། ང་རང་ཚོའི་རྒྱལ་ཁབ་རང་ཉིད་
ཀྱི་ངོས་ནས་མི་ཉམས་རྒྱུན་འཛིན་བྱས་ནས་ཡོང་བ་ཁོ་ན་ཞིག་རེད། ཁྱོད་ཀྱིས་
དེ་རྟོགས་ཐུབ་ཀྱིན་མི་འདུག་གམ། ཞེས་དྲིས།
སུའུ་ཆར་རས་ཐ་ཡིས། རེད། དེ་དག་ཐམས་ཅད་བདེན་པ་ཡིན་པ་
ངས་ཤེས་ཀྱིན་འདུག ཡིན་ནའང་བསམ་བློའི་ལྟ་གྲུབ་དེ་དག་ང་ལ་མཚོན་ན་
ཆེས་སྐད་ཆ་གསར་པ་ཞིག་རེད། ངས་ཁྱོད་རང་གི་ཕྱོགས་ནས་སྐད་ཆ་དེ་དག་
ཚང་མ་གོ་བ་རེད། ང་རང་ཉིད་ཀྱི་ངོས་ནས་སྔོན་ཆད་དེ་དག་གི་སྐོར་ལ་ནམ་
ཡང་བསམ་གཞིག་བྱེད་མྱོང་མེད། དེ་ནི་དཔེར་ན། ཁྱོད་སྔོན་ཆད་ནམ་ཡང་
སླེབས་མ་མྱོང་བའི་ས་ཆ་གསར་པ་ཞིག་གི་ཁོར་ཡུག་ཁྲོད་དུ་ཇི་ལྟར་སླེབས་ནས་
ཡོད་པ་དེ་ལྟར་དུ་ང་ཡང་ཁྱོད་ཀྱི་བསམ་བློའི་ལྟ་གྲུབ་དེ་དག་གི་ཕྱོགས་ལ་ད་ཆར་
གསར་དུ་སླེབས་ཡོད་པ་ཞིག་རེད། རྒྱུ་མཚན་དེ་ནི་ངས་ཚོད་དཔག་བྱས་པ་
ཡིན་ན། ང་བུད་མེད་ཅིག་ཡིན་པའི་རྒྱུ་མཚན་གྱིས་ཡིན་རྒྱུ་རེད། དེར་བརྟེན་
ང་ལ་དེའི་གནས་ལུགས་རྟོགས་པའི་རྣམ་དཔྱོད་ཀྱི་སྟོབས་ཤུགས་མེད་པ་ཞིག་
རེད། ཅེས་སྨྲས།
གྷོ་ར་ཡིས་སྐད་ཤུགས་ཆེན་པོ་དང་བཅས། དེ་འདྲ་གཏན་ནས་མ་རེད།
ངས་སྐྱེས་པ་ཕོ་མང་པོ་ཞིག་ལ་གནད་དོན་འདིའི་ཐད་ལ་དུས་ཡུན་མི་ཐུང་བ་ཞིག་
·1049—

གི་རིང་ལ་གྲོས་བསྡུར་དང་སྐད་ཆ་བཤད་མྱོང་ཞིང་། ཁོང་ཚོ་སུ་ལ་ཡང་ཁོ་རང་
ཚོའི་བསམ་བློའི་ལྟ་གྲུབ་དེ་དག་གི་ཕྱོགས་ལ་རྩལ་ཡོངས་སུ་རྫོགས་པར་བྱས་ཏེ།
འཐམ་འཁྱུད་བྱེད་རྒྱུ་ལ་དོགས་པ་དང་ཐེ་ཚོམ་ཙམ་ཡང་མི་འདུག ཡིན་ནའང་
ངས་ཁྱོད་ཀྱི་ངོ་གདོང་ལ་བལྟས་ནས་ཁ་ཚོན་བཅད་དེ་བརྗོད་ཐུབ་པ་ཞིག་ལ། ཁོང་
ཚོའི་ཁྲོད་ཀྱི་མི་རྐང་གཅིག་ལ་ཡང་ཁྱོད་ཀྱིས་སྤྱི་ཚོགས་ཀྱི་གནས་བབས་དང་
བསམ་བློའི་ལྟ་གྲུབ་སོགས་ལ་ཤེས་རྟོགས་བྱུང་ཡོད་པ་ལྟ་བུའི་བསམ་བློའི་རྣམ་
དཔྱོད་ཅིག་མི་འདུག དུས་ནམ་ཞིག་གི་ཚེ། ངས་ཁྱོད་རང་ཐོག་མར་མཐོང་
བའི་ཚེ། ངའི་སེམས་ལ་ཁྱོད་ལ་ནང་གི་བསམ་བློའི་གོ་རྟོགས་དམིགས་བསལ་
བ་ཞིག་ཡོད་པ་མཐོང་བྱུང་། རྒྱུ་མཚན་དེ་ལ་བརྟེན་ནས་ངས་ཁ་གསང་གཏིང་
གསང་མེད་པའི་མིའི་རང་གཤིས་དོར་ནས། ཡང་ཡང་ཁྱོད་ལ་ཐུག་འཕྲད་དུ་
ཡོང་ནས་ཁྱོད་དང་མཉམ་དུ་སྐད་ཆ་ཤོད་ཀྱིན་ཡོད། ང་ལ་མཚོན་ན། ང་
རང་ཉིད་ཀྱི་མི་ཚེའི་ཁྲོད་ཀྱི་རེབ་དང་དམིགས་ཡུལ་རྣམས་ཁྱོད་ཀྱི་མདུན་དུ་ཡོངས་
སུ་བཀྲམས་ནས་གསལ་སྟོན་བྱེད་རྒྱུ་ལ་སོམ་ཉི་དང་ཐེ་ཚོམ་གྱི་ཟུར་ཙམ་ཡང་
ཚོར་གྱིན་མི་འདུག ཅེས་སྨྲས།
སུའུ་ཆར་རས་ཐ་ཡིས་ནང་ཚགས་ཀྱི་ཚུལ་དུ། ནམ་ཞིག་ཁྱོད་ཀྱིས་སྐད་
ཆ་འདི་ལྟར་དུ་བཤད་ཡོང་དུས་ངའི་སེམས་ལ་བློབག་མི་ཕེབས་པའི་འཚེར་སྣང་ཧ་
ཅང་ཆེན་པོ་ཞིག་སྐྱེ་ཡོང་གི་འདུག དེ་རྒྱུ་མཚན་གང་གི་རེད་དམ་ཞེ་ན། ངས་
ཁྱོད་ཀྱིས་ངའི་ཕྱོགས་ལ་རེ་བ་ཅི་འདྲ་ཞིག་བཟུང་ཡོད་པ་དང་། ངས་ཁྱོད་ཀྱི་རེ་
འདོད་ཇི་ལྟར་སྐོང་ཐུབ་པ། བྱ་བ་ཅི་ཞིག་ང་རང་ཉིད་ཀྱིས་ངེས་པར་དུ་སྒྲུབ་དགོས་
པ། ཚུལ་ཇི་ལྟར་ངའི་བསམ་བློའི་རྟོག་གཞིགས་ཁྲོད་དུ་འཚང་ག་ཤིག་ཤིག་གི་འོག་

ནས་འདུ་འཛོམས་བྱེད་བཞིན་ཡོད་པའི་ཚོར་འདུ་ཞིག་དྲག་ཅིང་རང་བཞིན་མགྱོགས་
མྱུར་ལྡན་པ་དེ་དག་འགྲེལ་བཤད་རྒྱག་ཐུབ་རྒྱུ་ཡིན་ནམ་སྙམ་པའི་བློ་ཚབ་ཀྱིས་རེད།
ངའི་སེམས་ཀྱི་དངངས་སྐྲག་ཅིག་ནི། ཁྱོད་ཀྱིས་ཉི་མ་གཅིག་ལ་ངའི་ཕྱོགས་ལ་
འདི་འདྲའི་ཡིད་ཆེས་དང་ཆ་འཇོག་བྱས་པ་དེ་ཁྱོད་ཀྱི་ནོར་འཁྲུལ་ཞིག་ཡིན་པ་རྟོགས་
རྒྱུ་རེད་སྙམ་པའི་དངངས་སྐྲག་སྐྱེ་བཞིན་འདུག ཅེས་བཤད།
གྷོ་ར་ཡིས་འབྲུག་སྒྲ་གྲགས་པ་ལྟ་བུའི་ངག་གི་གདངས་ལ་དྲངས་ཏེ་སྐད་
ཤུགས་ཆེན་པོ་དང་བཅས། དེ་ལ་ནོར་འཁྲུལ་ཞིག་གཏན་ནས་འབྱུང་གི་མ་
རེད། ངས་ཁྱོད་ལ་ཁྱོད་ཀྱི་ཕྱོགས་ལ་ཅི་འདྲའི་ཡ་མཚན་ཞིང་ཧང་སངས་དགོས་
པའི་སྟོབས་ཤུགས་ཀྱི་ནུས་པ་ཞིག་ཡོད་པ་དེ་ཁུངས་སྐྱེལ་ར་སྤྲོད་བྱེད་རྒྱུ་ཡིན།
ཁྱོད་ཀྱི་བློ་འཚབ་དང་དངངས་སྐྲག་གི་ཟུར་ཙམ་ཡང་གཏུན་ནས་བྱེད་དགོས་
མ་རེད། ཁྱོད་ཉིད་ཚུལ་ཇི་ལྟར་རིན་ཐང་ལྡན་ཞིང་དགེ་མཚན་ཡོད་པ་ཞིག་
ཡིན་པའི་ཁུངས་སྐྱེལ་གྱི་ཁུར་པོ་དེ། ངའི་ཕྲག་པ་གཉིས་ཀྱི་ཐོག་ལ་བླངས་ཡོད་
པར་བརྟེན། ཁྱོད་ཀྱིས་ང་ལ་ཡིད་རྟོན་དང་བློས་འགེལ་བྱས་ན། དེ་གཅིག་
པུས་འགྲིག་གི་རེད། ཅེས་བཤད།
སུའུ་ཆར་རས་ཐ་ཡིས་སྐད་ཆ་དེ་ལ་ལན་གང་ཡང་མ་བརྒྱབས་ནའང་།
མོ་རང་ཉིད་ཁོ་ལ་ཡིད་ཆེས་གཙང་མའི་ཐོག་ནས་བཅོལ་རྒྱའི་གྲ་སྒྲིག་སྔ་ས་ནས་
ཡོད་པ་དེ་མོ་ལྷིང་འཇགས་ཀྱི་ངང་ནས་ཁ་མ་གྲགས་པར་ཁུ་སིམ་མེར་བསྡད་
ཡོད་པ་དེས་ཀྱང་གསལ་པོར་སྟོན་གྱིན་ཡོད་པ་ཞིག་རེད། ཇི་ལྟར་སུའུ་ཆར་
རས་ཐ་ཁུ་སིམ་མེར་ལྷིང་འཇགས་སུ་བསྡད་པ་དེ་ལྟར་དུ། གྷོ་ར་ཡང་ཁུ་སིམ་
མེར་བསྡད་ཅིང་། དུས་ཀྱི་བརྒྱུད་རིམ་གང་འཚམས་ཤིག་གི་ཁྲོད་དུ་ཁང་མིག་

དེའི་ནང་དུ་སྐད་ཆ་གཅིག་ཀྱང་གོ་རྒྱུ་མེད་པ་ཞིག་རེད།
ཕྱི་རོལ་གྱི་སྲང་ལམ་ཁྲོད་དུ་བཅའ་དངོས་ལག་ཏུ་བཟུང་ནས་སྐོར་ཚོང་བྱེད་
མཁན་རྣམས་ཀྱི་ངག་གི་སྒྲ་གདངས་གོ་ཐུབ་པ་དང༌། ར་གན་གྱི་རྒྱུ་རྫས་ལས་གྲུབ་
པའི་སྣོད་ཆས་ཁྱབ་བསྒྲགས་བྱེད་མཁན་གྱིས། རང་ཉིད་ཀྱི་བཅའ་དངོས་རྣམས་
རིམ་བཞིན་ཚོང་སྦྱར་གྲུབ་པ་དང་ཆབས་ཅིག་ཁོ་སུའུ་ཆར་རས་ཐ་དང་གྷོར་གཉིས་
ཀ་ཡོད་སའི་ཁང་པ་དེའི་མདུན་ཕྱོགས་བརྒྱུད་ནས་ལམ་དུ་ཆས།
ཧ་རེས་མོ་ཧེས་ནེས་ཀྱིས་མོ་རང་ཉིད་ཀྱི་ཞོགས་པའི་ཆོས་སྤྱོད་ཀྱི་བྱ་བ་
རྣམས་གྲུབ་སྟེ། ཐབ་ཚང་དུ་འགྲོ་བའི་ལམ་ཀ་རུ་སླེབས་ཤིང་། མོའི་སེམས་
ལ་སུའུ་ཆར་རས་ཐ་ཁུ་སིམ་མེར་ལྷིང་འཇགས་སུ་བསྡད་ཡོད་པའི་ཁང་མིག་དེའི་
ནང་དུ་སྐྱེ་བོ་སུ་ཞིག་ཀྱང་བསྡད་ཡོད་པའི་བསམ་ཚུལ་ཙམ་ཡང་ཡིད་ལ་འཁོར་
མེད་པ་ཞིག་རེད། འོན་ཀྱང་མོ་ལམ་ག་དེ་བརྒྱུད་ནས་འགྲོ་བའི་སྐབས་སུ་འཁྱུག་
ལྟ་ཞིག་བྱས་པའི་སྐབས་དེར། མོས་སུའུ་ཆར་རས་ཐ་དང་གྷོ་ར་གཉིས་ཀྱིས་
མངོན་གསལ་དོད་པོའི་སྒོ་ནས་ཕན་ཚུན་གཅིག་གིས་གཅིག་ལ་སྐད་ཆ་གང་ཡང་
རྗོད་ཀྱིན་མེད་པར་མཉམ་གཅིག་ཏུ་ཁང་མིག་དེའི་ནང་དུ་བསྡད་ཡོད་པ་མཐོང་
ཞིང་། དེ་ལ་བརྟེན་ནས་གློ་བུར་དུ་མོའི་སེམས་ལ། རང་ཉིད་ཀྱིས་གློག་དམར་
གྱི་འཁྱུག་འགྲོས་ཤིག་དང་འདྲ་བར་ཁོང་གཉིས་ལ་གདོང་ཐུག་བརྒྱབས་སོང་
སྙམ་ནས་མོའི་ཁོང་ཁྲོའི་རང་བཞིན་དེ་ཛ་དྲག་གི་གནས་སུ་གྱུར། ཡིན་ནའང་
མོས་རང་ཉིད་ཀྱི་ཁོང་ཁྲོ་ལ་སྟངས་འཛིན་བྱེད་ཅི་ཐུབ་བྱས་པ་དང་ཆབས་ཅིག་
སྒོ་འགྲམ་དུ་ཡར་ལངས་ནས། རཱ་དྷ་ར་ནེས། ཞེས་སྐད་བཏང་།
ནམ་ཞིག་སུའུ་ཆར་རས་ཐ་ཡར་ལངས་ནས་མོའི་འཁྲིས་སུ་ཕྱིན་པའི་
-1052-

སྐབས་དེར། མོས་ཞི་འཇམ་གྱི་སྒོ་ནས། དེ་རིང་ངས་ཟླ་བའི་འཁོར་འགྲོས་
ལ་བརྟེན་ནས་ཁ་ཟས་སྤངས་ཏེ་སྙུང་གནས་བྱེད་པའི་ཉི་མ་རེད། ཡིན་ནའང་
ང་ལ་དེ་རིང་བདེ་བོ་དེ་ཙམ་རང་མི་འདུག དེར་བརྟེན་ང་འདིར་གྷོར་མོ་ཧན
བྷ་བྷུ་དང་ལྷན་དུ་འཁྱུག་ཙམ་སྣོད་རྒྱུའི་རིང་ལ་ཁྱོད་ཐབ་ཚང་དུ་ཕྱིན་ནས་ཐབ་
ཆས་རྣམས་གྲ་སྒྲིག་བྱེད་རོགས། ཞེས་སྨྲས།
ནམ་ཞིག་སུའུ་ཆར་རས་ཐ་ཡིས་རང་གི་ཨ་ནེའི་བསམ་ཚུལ་དེ་མཐོང་
དུས། མོའི་སེམས་ལ་སྔར་ལས་ཀྱང་བློ་བག་མི་ཕེབས་པའི་ཚོར་འདུ་ཞིག་སྐྱེས་
པ་དང་བསྟུན་ཐབ་ཚང་དུ་ཕྱིན། སྐབས་དེར་གྷོ་ར་ཡིས་མོ་ལ་མགོ་བསྒུར་ནས
གུས་འདུད་ཅིག་བྱས་ནའང་། མོས་སྐད་ཆ་ཚིག་གཅིག་ཀྱང་མ་བཤད་པར་
དེར་མ་བསྡད། དེ་རྗེས་མོས་སྐར་ཆ་ཁ་ཤས་ཤིག་གི་རིང་ལ་མཆུ་ཏོ་ཡར་གཉེར་
མར་གཉེར་འགའ་ཞིག་བྱས་རྗེས། ཁོ་གཉིས་ཁུ་སིམ་མེར་བསྡད་ནས་ཡོད་
པ་དེ་དུམ་བུར་བསལ་ཏེ་ངག་ནས། ཁྱོད་རང་བྷ་རཱ་མོ་ཞིག་མ་རེད། ཡིན
ནམ། ཞེས་དྲིས།
གྷོ་ར་ཡིས། ང་བྷ་རྭ་མོ་ཞིག་མིན། ཞེས་ལན་བརྒྱབས།
མོས་དེས་ན། ཁྱོད་ཀྱིས་ང་ཚོའི་ཧིན་དྷུ་ཡི་སྤྱི་ཚོགས་ལ་གུས་ཞབས་དང་
བརྩི་བཀུར་བྱེད་ཀྱིན་ཡོད་དམ། ཞེས་དྲིས།
གྷོ་ར་ཡིས། ངས་དེ་ལ་གུས་ཞབས་དང་བརྩི་བཀུར་བྱེད་དང་བྱེད། གུས་
ཞབས་བརྩི་བཀུར་བྱེད་ཀྱིན་ཡོད། ཅེས་ལན་བརྒྱབས།
ཧ་རེས་མོ་ཧེས་ནེས་ཀྱིས་ཁ་ནས་སོ་སྒྲ་འབྱིན་བཞིན་དུ། དེས་ན། ཁྱོད་
ཀྱི་ཀུན་སྤྱོད་ཀྱི་འཁྱེར་སྟངས་འདི་འདྲའི་རིགས་ལ་ཁྱོད་ཀྱིས་འགྲེལ་བཤད་ཇི་

ལྟར་རྒྱག་གི་ཡིན་ནམ། ཞེས་སྨྲས།
མོས་ཅི་ཞིག་གི་སྐོར་ལ་སྐྱོན་བརྗོད་བྱེད་ཀྱིན་ཡོད་མེད་དེ་གྷོ་ར་ཡིས་རྟོགས་
མ་ཐུབ་པར་བརྟེན། མོའི་མདུན་ཕྱོགས་སུ་འདྲི་རྩད་ཀྱི་རྣམ་པའི་སྒོ་ནས་གཅིག་
བལྟས་པ་དང་མཉམ་དུ་ཁུ་སིམ་མེར་བསྡད། ཧ་རེས་མོ་ཧེས་ནེས་ཀྱིས་འགོག་
རྐྱེན་ལ་ཅི་མི་སྙམ་པའི་སྒོ་ནས། ད་ཆར་རཱ་དྷ་ར་ནེས་ནར་སོན་ཏེ་འཚར་ལོངས་
བྱུང་ནས་ཡོད་པའི་སྐབས་ཡིན་པ་དང༌། ཁྱོད་མོའི་གཉེན་དང་ཉེ་ས་གང་ཡང་
མ་རེད། དེར་བརྟེན་ཁྱོད་ལ་རྫོགས་རྒྱུ་མེད་པའི་སྐད་ཆ་མང་པོ་ཞིག་མོ་དང་
མཉམ་དུ་བཤད་རྒྱུ་དེ་འདྲ་ཞིག་གང་ནས་རག་བྱུང་ངམ། མོ་བུད་མེད་ཅིག
ཡིན་པར་བརྟེན། མོས་ཁྱིམ་གྱི་ལས་ཀའི་ཕྱོགས་ལ་ངེས་པར་དུ་སེམས་པ་གཏད
དགོས་པ་ཞིག་རེད། དེ་འདྲ་ཡིན་དུས་མོས་གཏམ་འཆལ་ལམ་ངག་འཆལ་
དེ་ཚོའི་ཐོག་ལ་དུས་ཚོད་བཏང་ན། དེ་ལ་དགེ་མཚན་ག་རེ་འདུག་གམ། དེས་
སེམས་པ་དེ་འཁྱམས་ནས་གཞན་དུ་གཡེང་འཇུག་གི་རེད། ཁྱོད་རང་རྣམ་དཔྱོད་
ལྡན་པའི་མི་ཞིག་དང་མི་ཚང་མས་བསྟོད་བསྔགས་བྱེད་ས་ཞིག་རེད། ཡིན་
ནའང་ང་ཚོའི་རྒྱལ་ཁབ་ནང་དུ་ག་དུས་ཡིན་ནའང་འདི་འདྲའི་རིགས་ཀྱི་བྱ་བ་
ལ་དོ་སྣང་དང་དགག་བྱ་མེད་པར་བསྡད་ཡོད་པ་རེད། དམ་པའི་ལྷ་ཆོས་དང་
འབྲེལ་བའི་གསུང་རབ་གང་ཞིག་གི་ཁྲོད་ནས་ཁྱོད་ལ་ཀུན་སྤྱོད་འདི་འདྲའི་ཐོག་
ལ་བཀའ་འཁྲོལ་གྱི་དམིགས་བསལ་ཞིག་རག་བྱུང་ངམ། ཞེས་སྨྲས།
སྐད་ཆ་འདི་དག་གྷོ་ར་ལ་མཚོན་ན་ཆེས་ཤིན་ཏུ་ཧྭང་སངས་ཤིང་ཧ་ལས་
དགོས་པ་ཞིག་རེད། གང་ཡིན་ཟེར་ན། ཁོའི་སེམས་ལ་སུའུ་ཆར་རས་ཐ་
དང་། ཁོ་གཉིས་ཀྱི་བར་གྱི་འབྲེལ་བའི་ཕྱོགས་ལ་འདི་འདྲའི་རིགས་ཀྱི་གླེང་གཞི་
-1054-

ཞིག་འབྱུང་གི་རེད་སྙམ་པའི་བསམ་བློ་ནམ་ཡང་འཁོར་མྱོང་མེད་པའི་རྒྱུ་མཚན་
གྱིས་རེད། དེར་བརྟེན་ཁོ་དུས་ཡུན་གང་འཚམས་ཤིག་གི་རིང་ལ་ཁ་རོག་ཏུ་
བསྡད་ཅིང༌། དེ་རྗེས་ཧ་རེས་མོ་ཏེས་ཞེས་ལ་འགྲེལ་བཤད་རྒྱག་རྒྱུའི་འགོ་བརྩམས་
ཏེ། མོ་བྷ་རཱ་མོ་ཡི་ཚོགས་པའི་ཁྱབ་ཁོངས་ཀྱི་མི་ཞིག་རེད། ངས་དེའི་ཕྱོགས་
ལ་བསམ་ཚུལ་གཞན་གང་ཡང་གཏན་ནས་གཏོང་མྱོང་མེད། ཅེས་སྨྲས།
ཧ་རེས་མོ་ཧེས་ནེས་ཀྱིས་སྐད་ཤུགས་ཆེན་པོ་དང་བཅས། རེད། གལ་
ཏེ་མོ་བྷ་རཱ་མོ་ཡི་ཚོགས་པའི་ཁྱབ་ཁོངས་ཀྱི་མི་ཞིག་ཡིན་པའི་དབང་དུ་བཏང་ནའང་།
ཁྱོད་ཀྱིས་འདི་ལྟ་བུའི་བྱ་སྤྱོད་དེ་ཚོ་བཀྲ་ཤིས་པ་ཞིག་རེད་ཅེས་ནམ་ཡང་བཤད་ཐུབ་
རྒྱུ་མ་རེད། དེ་རིང་ཁ་སང་མི་གྲངས་ཧ་ཅང་མང་པོ་ཞིག་གིས་ཁྱོད་ཀྱི་སྐད་ཆ་ལ་
བརྟེན་ནས་ཚོར་འདུ་གསར་པ་ཞིག་གི་དོ་སྣང་ཐད་ལ་བློ་ངར་སྐྱེད་བཞིན་ཡོད་པ་
རེད། གལ་ཏེ་ཁོང་ཚོས་ཁྱོད་ཀྱིས་བྱ་སྤྱོད་འདི་འདྲ་ཞིག་ལག་ལེན་དུ་བསྟར་བཞིན་
ཡོད་པ་མཐོང་བ་ཡིན་ན། དེ་རྗེས་ཁོང་ཚོས་ཁྱོད་ལ་ཚུལ་ཇི་ལྟར་གདེང་འཇོག་དང་
བརྩི་བཀུར་བྱེད་རྒྱུ་རེད་དམ། ཁ་སང་དགོང་མོ་ཁྱོད་ཀྱིས་མོ་དང་མཉམ་དུ་དུས་
ཚོད་འཕྱི་བོ་དེ་འདྲ་ཞིག་གི་རིང་ལ་ཁ་བརྡ་བྱས་ནས་བསྡད་སོང་། ཡིན་ནའང་ད་
དུང་ཁྱོད་ཀྱི་སྐད་ཆའི་མཇུག་མ་རྫོགས་པར། དེ་རིང་ཡང་བསྐྱར་ངེས་པར་དུ་ཡོང་
དགོས་བྱུང་བ་དེ་ག་རེ་རེད་དམ། དེ་རིང་ཞོགས་པ་སྔབོནས་བཟུང་མོ་བཅའ་དངོས་
གསོག་འཇོག་ཁང་དང༌། ཐབ་ཚང་གི་ཉེ་འཁོར་ན་མཐོང་རྒྱུ་མེད་པར་མ་ཟད།
ནམ་རྒྱུན་ང་ལ་ཟླ་བ་འདིའི་ཚེས་པ་བཅུ་གཅིག་གི་ཉིན་མོར་རོགས་པ་ཅུང་ཟད་ཅིག་
བྱེད་བཞིན་ཡོད་པ་དེ་ཡང་བློ་ཡུལ་དུ་མ་འཁོར་བར་བརྗེད་བཅུག་འདུག འདི་འདྲའི་
རིགས་ཀྱི་བསླབ་བྱ་དང་སློབ་སྟོན་དེ་ཅི་ཞིག་རེད་དམ། ཁྱོད་རང་ཉིད་ཀྱི་ཁྱིམ་ཚང་
-1055-

ནང་གི་བུ་མོ་རྣམས་ལ་ཁྱོད་ཀྱིས་ཁོང་ཚོའི་ཁྱིམ་ཚང་གི་ནང་ལས་དེ་དག་གཡུག་བཅུག་
ནས། ཁོང་ཚོ་ལ་འདི་འདྲའི་རིགས་ཀྱི་བྱ་སྤྱོད་བཀོད་འདོམས་བྱེད་ཀྱིན་ཡོད་དམ་
ཞེན་ཁྱོད་ཀྱིས་ཁོང་ཚོ་ལ་དེ་འདྲ་གཏན་ནས་བྱེད་ཀྱིན་ཡོད་པ་མ་རེད། གལ་ཏེ་ཁོང་
ཚོའི་ཁྲོད་ཀྱི་བུ་མོ་ཞིག་གིས་བྱ་སྤྱོད་འདི་འདྲ་བསྐྱངས་ན། ཁྱོད་ཀྱིས་དེ་ཏན་ཏན་བཀྲ་
ཤིས་པ་ཞིག་རེད་སྙམ་པའི་བསམ་གཞིག་བྱེད་ཐུབ་ས་རེད་དམ། ཞེས་བཤད།
གྷོ་ར་ཡིས་རང་ཉིད་ལ་བདེན་ཁ་ཡོད་པའི་ཐད་ལ་དག་འབུད་བྱེད་རྒྱུའི་
སྐད་ཆ་ཚིག་གཅིག་ཀྱང་མ་བརྗོད་པར། མོ་ཆོས་ལུགས་ཀྱི་བསླབ་བྱ་གང་ཞིག་
གི་བརྒྱུད་རིམ་ཁྲོད་ནས་འཚར་ལོངས་བྱུང་ཡོད་པའི་ལྟ་གྲུབ་ཀྱི་རྒྱུ་མཚན་འོག་
ནས་བལྟས་ཚེ། ངས་དེ་ལ་གནད་དོན་ཡོད་པ་ཞིག་ནམ་ཡང་མཐོང་མ་བྱུང༌།
ཞེས་གསལ་བཤད་དེ་ཁོ་ན་ཙམ་ཞིག་བྱས།
ཧ་རེས་མོ་ཧེས་ནེས་ཀྱིས་སྐད་ཅོར་ཞིག་བརྒྱབས་པ་དང་ཆབས་ཅིག དགོས་
མེད་ཀྱི་ཆོས་བཤད་དེ་ཚོ་ཚང་མ་གཡུགས་ཤོག ཇི་སྲིད་མོ་ང་དང་ལྷན་དུ་བསྡད་
པ་དང་ང་ཇི་སྲིད་གསོན་པོར་གནས་པ་དེ་སྲིད་ཀྱི་རིང་ལ། བྱ་བ་འདི་འདྲའི་རིགས་
ལ་ངས་ནམ་ཡང་བཟོད་སྒོམ་བྱེད་ཐུབ་རྒྱུ་མ་རེད། ངས་མོ་སྔོན་མའི་བརྒྱུད་རིམ་
གྱི་ཁ་ཕྱོགས་ཤིག་གི་ཁྲོད་དུ་སླབ་རྒྱུའི་ཐོག་ལ་སྟངས་འཛིན་བྱེད་ཀྱིན་ཡོད། ནམ་
ཞིག་ཕེ་རེ་ཤུབྷ་བྷུཡི་ཁྱིམ་དུ་ཡོད་པའི་སྐབས་དེ་དུས་ཀྱང་མོ་ང་དང་མཉམ་དུ་འདྲིས་
གཤིབ་བྱས་པའི་ཤུགས་རྐྱེན་འོག་ནས་ཧིན་དྷུརུ་འགྱུར་བཞིན་ཡོད་པའི་སྐོར་གྱི་དཀྲོག་
གཏམ་ཞིག་ཡོད་པ་རེད། ནམ་ཞིག་ང་ཚོ་ཁང་པ་འདིའི་ནང་དུ་སླེབས་པའི་སྐབས་
དེར། ཁྱོད་ཀྱི་བྷི་ནོ་འདིར་ཡོང་ནས་ཁ་བརྡ་གཏམ་བཤད་ཆེས་མང་པོ་ཞིག་བྱས་
ཤིང་། དེས་བྱ་བ་ཐམས་ཅད་ཡང་བསྐྱར་མགོ་རྟིང་ལོག་པ་བྱས་སོང་། ད་ཆར་
-1056-

ཁོ་མངོན་གསལ་དོད་པོའི་སྒོ་ནས་བྷ་རཱ་མོ་ཡི་ཁྱིམ་ཚང་ཞིག་གི་ནང་དུ་གཉེན་སྒྲིག་
བྱེད་དུ་འགྲོ་བཞིན་ཡོད་པ་རེད། རེད། དེ་ཁོ་རང་གི་རང་དབང་ལྟར་བྱེད་ཆོག་
གི་རེད། ངས་དཀའ་རྙོག་མང་པོ་ཞིག་གི་ཐད་ལ་གདོང་ལེན་བྱས་ཏེ། མཐའ་
མཇུག་ཏུ་བྷི་ནོ་དང་འབྲལ་ཐབས་བྱེད་ཐུབ་སོང་། ཡིན་ནའང་དེ་རྗེས་ད་དུང་ཧ་
རན་བྷ་བྷུ་ཞེས་འབོད་པའི་མི་ཞིག་འདུག ཁོ་ག་དུས་མོ་ལ་ཐུག་འཕྲད་དུ་ཡོང་བའི་
སྐབས་སུ། ངས་མོ་ལ་ཐོག་ཁང་དུ་སྐད་བཏང་ནས་ང་དང་མཉམ་དུ་འདུག་བཅུག་
པ་ཡིན། དེར་བརྟེན་ཁོ་ལ་མོའི་སྟེང་དུ་ཤུགས་རྐྱེན་ཐེབ་འཇུག་རྒྱུའི་གོ་སྐབས་ནམ་
ཡང་བྱུང་མེད་པ་ཞིག་རེད། དཀའ་ངལ་བར་མ་ཆད་པར་བྱུང་བའི་བརྒྱུད་རིམ་
དེ་ལྟ་བུ་ཞིག་གི་མཐར། ངའི་མཐོང་སྣང་ལ་དེང་སང་མོ་རྒྱུ་མཚན་ལྡན་པའི་ལྟ་གྲུབ་
ཅིག་གི་འོག་ནས་མོ་རང་ཉིད་ཀྱི་སྔོན་མའི་ཁ་ཕྱོགས་ལ་སླེབས་བསྡད་ཡོད་པ་ལྟ་བུ་
ཞིག་མཐོང་གི་ཡོད། ནམ་ཞིག་མོ་ཁང་པ་འདིའིནང་དུ་ཐོག་མར་སློབས་པའི་སྐབས་
དེར། མོས་མིག་མཐོང་ལག་ཟིན་གྱི་འོག་ནས་མོ་རང་ཉིད་ཀྱི་བཟའ་བཏུང་དེ། ་
ཁྱིམ་ཚང་འདིའིནང་གི་སྐྱེ་བ་ཡོད་དོ་ཅོག་དང་ལྷན་དུ་ལོངས་སུ་སྤྱོད་བཞིན་ཡོད་ནའང་།
ད་ཆར་ངས་མོས་དེ་ལྟ་བུའི་ཅོལ་ཆུང་གི་བྱ་སྤྱོད་དེ་ཡོངས་སུ་མཚམས་འཇོག་བྱས་
ཡོད་པ་མཐོང་གི་འདུག གང་ཡིན་ཟེར་ན། ཁ་སང་མོ་རང་ཉིད་ཀྱི་ཐབ་ཚང་དུ་
ཕྱིན་ནས་རང་ཉིད་ཀྱི་ཁ་ཟས་ཀྱི་འབྲས་དེ་ཁྱེར་ནས་ཡོང་བ་དང་། ནང་གི་གཡོག་
པོདེ་ལ་མོའི་ཆེད་དུ་འཐུང་ཆུ་གྲ་སྒྲིག་བྱེད་རྒྱུའི་ཕྱོགས་ལ་བཀག་སྡོམ་བྱས་སོང༌། དེ་
འདྲ་ཡིན་དུས། ད་ལྟ་ངས་ཁྱོད་ལ་ལག་པ་གཉིས་ལྟེབ་རྩེག་བརྒྱབས་པ་དང་ཆབས་
ཅིག་ཁྱོད་མོའི་འཁྲིས་སུ་ཕྱིན་ཏེ། མོའི་དུས་ཚོད་ཡང་བསྐྱར་འཕྲོ་བརླག་ཏུ་མ་གཏོང་
རོགས་ཞེས་ཞུབ་འཐེན་གྱིན་ཡོད། འཛམ་གླིང་འདིའི་ཁྲོད་ནས་སུ་ཞིག་ང་ལ་བདག་
-1057-

པའི་སྐྱེ་བོ་ཐམས་ཅད་གྲོངས་ནས་ད་ཆར་མོ་གཅིག་པུ་དེ་ང་ལ་ལྷག་ནས་ཡོད་པའི་
མཚམས་རེད། འཇིག་རྟེན་འདི་ན་མོ་མ་གཏོགས་སྐྱེ་བོ་གཞན་སུ་ཞིག་ཀྱང་ང་རང་
ཉིད་ལ་བདག་གི་རེད་ཅེས་བརྗོད་ས་མེད། དེར་བརྟེན་ཁྱོད་ཀྱིས་མོ་ཁེར་རྐྱང་དུ་
གཅིག་པུར་འཇོག་རོགས། ཕོ་རེ་ཤུབྷ་བྷུ་ཁོང་ཚོའི་ནང་ལ་ལང་ཚོའི་འཚར་ལོངས
དར་ལ་བབ་པའི་བུ་མོ་མང་པོ་ཡོད་པ་དཔེར་ན། ལཱ་བྷོན་ཡ་དང་ལི་ལཱ་ལྟ་བུ་རེད།
ཁོང་གཉིས་རྣམ་དཔྱོད་ཆེ་བར་མ་ཟད། སྦྱངས་པའི་ཡོན་ཏན་ཡང་ཡོད་པ་དེ་འདྲ་
རེད། གལ་ཏེ་ཁྱོད་ལ་བཤད་རྒྱུའི་སྐད་ཆ་དེ་འདྲ་ཡོད་ན་ཁོང་ཚོའི་ཕྱོགས་ལ་སོང་
ནས་ཤོད་དང་། སྐྱེ་བོ་སུ་ཞིག་གིས་ཀྱང་ཁྱོད་ལ་དེའི་ཐད་ལ་འགོག་རྐྱེན་དང་དགག་
པ་རྒྱག་གི་མ་རེད། ཅེས་བཤད།
གྷོ་ར་ཧ་ལས་ཤིང་ཧོན་འཐོར་ནས་ངག་གི་རྒྱུ་བ་འགག་ཅིང༌། དེ་རྗེས
དབུགས་ཀྱི་རྒྱུ་བ་རིང་པོ་ཞིག་བླངས་པའི་མཚམས་དེར། ཧ་རེས་མོ་ཧེས་ཞེས་
ཀྱིས་གོང་གི་སྐད་ཆའི་འཕྲོ་མཐུད་དེ། ཁྱོད་ཀྱིས་ཉོན་དང༌། མོས་ངེས་པར་
དུ་གཉེན་སྒྲིག་རྒྱག་རྒྱུའི་མཚམས་སུ་སླེབས་པ་ཡོད་པ་རེད། གང་ཡིན་ཟེར་
ན་མོ་གཉེན་སྒྲིག་བྱེད་རྒྱུའི་ལོ་ཚད་ལས་བརྒལ་ནས་ཡོད་པ་རེད། མོ་ད་ལྟ་ནང་
བཞིན་བྱས་ཏེ་ནམ་ཡང་གཉེན་སྒྲིག་མ་བྱས་པར་མུ་མཐུད་དུ་ལུས་པ་ཡིན་ན།
ཁྱོད་ཀྱིས་ག་རེ་བསམ་གྱིན་འདུག་གམ། བུད་མེད་ཅིག་ལ་མཚོན་ན། ཁྱིམ་
ཚང་གི་ནང་ལས་དེ་གལ་ཆེ་ཞིང་མེད་དུ་མི་རུང་བ་ཞིག་རེད། ཅེས་བཤད།
སྤྱིར་བཏང་བྱས་པ་ཡིན་ན། གྷོ་ར་ལ་སྐད་ཆ་འདིའི་ཐོག་ལ་ཐེ་ཚོམ་དང་
སོམ་ཉི་ནམ་ཡང་མེད་པ་ཞིག་རེད། གང་ཡིན་ཟེར་ན། ཁོའི་བསམ་བློའི་འཆར་
སྒོ་དེ་ཡང་སྐད་ཆ་འདི་དང་གཅིག་མཚུངས་སུ་གནས་ཡོད་པ་ཞིག་རེད། འོན་
-1058-

ཀྱང་ཁོ་སུའུ་ཆར་རས་ཐ་ཡི་གནད་དོན་དང་འབྲེལ་བའི་ཕྱོགས་ལ་ནམ་ཡང་
ཞུགས་མྱོང་མེད་པ་དང༌། ཁོའི་བསམ་བློའི་རྟོག་འཆར་ཁྲོད་དུ་མོ་ཁྱིམ་ཚང་
གང་ཡང་རུང་བ་ཞིག་གི་ཁྲོད་ཀྱི་བུད་མེད་ཀྱི་སྡོད་ཤག་ནང་གི་ཁྱིམ་ལས་ཀྱི་བྱ་
བ་ལ་ཞུགས་ནས་སྡོད་མཁན་གྱི་ཆུང་མ་ལྟ་བུ་ཞིག་ཏུ་ནམ་ཡང་དྲན་མྱོང་མེད་
པར་མ་ཟད། ད་དུང་ཁོའི་བསམ་བློའི་འཆར་སྒོའི་ཁྲོད་དུ་མོ་ཇི་ལྟར་ད་ལྟའི་ཆར་
གནས་ཡོད་པ་དེ་ལྟར་དུ་མུ་མཐུད་དུ་འགྲོ་རྒྱུའི་བསམ་བློའི་འཕེན་པ་གཏོང་བཞིན་
ཡོད་པ་ཞིག་རེད།
དེ་རྗེས་གྷོ་ར་ཡིས། དེས་ན་ཁྱོད་ཀྱིས་རང་གི་ཚ་མོའི་གཉེན་སྒྲིག་ཕྱོགས་
ལ་བསམ་བློ་བཏང་ཡོད་དམ། ཞེས་དྲིས།
ཧ་རེས་མོ་ཧེས་ནེས་ཀྱིས། སྐྱེ་བོ་གང་ཡང་རུང་བ་ཞིག་གིས་མོའི་གཉེན་
སྒྲིག་གི་སྐོར་ལ་བསམ་བློ་གཏོང་དགོས་པ་དེ་བཤད་མི་དགོས་པ་ཞིག་རེད། གལ་
ཏེ་ངས་དེའི་ཐད་ལ་བསམ་གཞིག་མ་བྱས་པ་ཡིན་ན། གཞན་སྐྱེ་བོ་སུ་ཞིག་གིས་
དེའི་ཕྱོགས་ལ་བསམ་བློ་གཏོང་གི་རེད་དམ། ཞེས་སྨྲས།
གྷོ་ར་ཡིས་འདྲི་རྩད་དང་རྒྱུས་ལོན་གྱི་ཆེད་དུ། མོའི་གཉེན་སྒྲིག་གི་བྱ
གཞག་དེ་ཧིན་དྷུ་ཡི་སྤྱི་ཚོགས་ཁྲོད་དུ་འབྱུང་ཐུབ་རྒྱུ་རེད་དམ། ཞེས་སྨྲས།
ཧ་རེས་མོ་ཧེས་ནེས་ཀྱིས། ང་ཚོས་དེའི་ཐད་ལ་འབད་བརྩོན་ངེས་པར་
དུ་བྱེད་རྒྱུ་ཡིན། གལ་ཏེ་དེའི་ཐོག་ལ་ཕྱིན་ཆད་དཀའ་ངལ་དང་རྙོག་འཛིང་མ་
བྱུང་བར་བྱ་བ་ཐམས་ཅད་ལྷིང་འཇགས་ཀྱི་ངང་ནས་ཕྱིན་པ་ཡིན་ན། དེ་རྗེས་
ངས་ཏན་ཏན་གནད་དོན་དེ་དཀའ་རྙོག་མེད་པ་ཞིག་གི་འོག་ཏུ་སྟངས་འཛིན་བྱེད་
ཐུབ་རྒྱུ་རེད། དོན་གྱི་འགག་རྩ་ནས་བསྡམས་ན། ང་གནད་དོན་དེ་ཐག་གཅོད་

བྱེད་རྒྱུའི་མཚམས་སུ་སླེབས་ཡོད། འོན་ཀྱང་དུས་ད་ལྟ་ལ་ཐུག་གི་བར་དུ་མོ་
བསམ་བློའི་གནས་སྟངས་འདི་འདྲ་ཞིག་གི་འོག་ཏུ་བསྡད་ནས་ཡོང་བ་ཡིན་དུས།
ང་ལ་གཏན་འཁེལ་བའི་ཐབས་ལམ་ཞིག་གི་ཐོག་ཏུ་ལག་པ་འཆང་རྒྱུའི་བློ་སྟོབས་
མི་འདུག ཡིན་ནའང་ད་ཆར་འདས་པའི་བདུན་ཕྲག་གཉིས་ཀྱི་བརྒྱུད་རིམ་
ཁྲོད་ནས་ངས་མོས་བསམ་བློ་མཁྲེགས་བཟུང་བྱེད་རྒྱུ་དེ་ཅུང་ཟད་ཉུང་དུ་ཕྱིན་
ནས་ཡོད་པ་མཐོང་བར་བརྟེན། ཡང་བསྐྱར་ངས་དེའི་ཕྱོགས་ལ་རེ་བ་ཆེན་
པོ་རྒྱག་གི་ཡོད། ཅེས་སྨྲས།
གྷོ་ར་ཡི་སེམས་ལ། གནད་དོན་དེའི་ཕྱོགས་ལ་དེ་ལྷག་སྐད་ཆ་མ་དྲིས་
ན་ལེགས་པར་འདུག་བསམ་ནའང་ཁོས་རང་ཉིད་ལ་སྟངས་འཛིན་བཀག་སྡོམ་
བྱེད་མ་ཐུབ་པར། དེས་ན་ཁྱོད་ཀྱིས་ད་བརདུ་སྐྱེ་བོ་སུ་ལྟ་བུ་ཞིག་མོའི་མག་པ་
ལ་འོས་མིན་གྱི་ཕྱོགས་ལ་བསམ་བློ་བཏང་ཡོད་དམ། ཞེས་དྲིས།
ཧ་རེས་མོ་ཧེས་ནེས་ཀྱིས། ཡོད། ངས་དེའི་ཕྱོགས་ལ་བསམ་བློ་བཏང་
ཡོད། ཅེས་དང་། ཁོ་མི་ཁྱད་པར་དུ་འཕགས་པ་ཞིག་དང་མིང་ལ་ཀེ་ལ་ཤ་
ཞེས་འབོད་ཀྱིན་ཡོད། ཁོ་ངའི་ཁྱོ་གའི་སྤུན་མཆེད་ཆུང་ཤོས་ཡིན། ཁོའི་བཟའ་
ཟླ་ཡུན་རིང་མ་སོང་སྔོན་ཞིག་ལ་གྲོངས་པ་དང་། ད་བར་དུ་ཁོས་ལོ་ན་སོན་ཞིང་
འོས་འཚམས་ལྡན་པའི་བུ་མོ་ཞིག་ལ་རེ་སྒུག་བརྒྱབས་ནས་བསྡད་པ་རེད། དེ་
མིན་ཁོ་ལྟ་བུའི་གཞོན་ནུ་ཞིག་གིས་གཉེན་སྒྲིག་མ་བརྒྱབས་པར་མུ་མཐུད་དུ་ཁེར་
རྐྱང་དུ་འདུག་གི་རེད་དམ། ཁོ་ཏན་ཏན་རཱ་དྷ་ར་ནེས་ལ་འོས་ཤིང་འཚམས་
པ་འདུག ཅེས་སྨྲས།
ཇི་ལྟར་རྣོ་ངར་ལྡན་པའི་ཚེར་ཤིང་ཞིག་གིས་ཁོ་ལ་བཙུགས་པ་དེ་ལྟར་དུ་
-1060——

གྷོ་ར་ཁོས་ཀེ་ལ་ཤ་ཞེས་པའི་མི་འདིའི་སྐོར་མང་དུ་དྲིས། དེ་ནི་མོས་བཤད་ཚུལ་
ལ་བལྟས་ན། ཀེ་ལ་ཤ་ཞེས་པ་དེ་མོའི་ཁྱོ་གའི་སྤུན་མཆེད་རྣམས་ཀྱི་ནང་གི་སློབ་
སྦྱོང་ལེགས་ཤོས་དང་། སློབ་སྦྱོང་གི་བརྒྱུད་རིམ་ཁྲོད་ནས་ཁོ་མདུན་སྐྱོད་ཀྱི་
ཚད་ག་འདྲ་ཞིག་ལ་སླེབས་ཡོད་མེད་དེ། ཧ་རེས་མོ་ཧེས་ནེས་ཀྱིས་བརྗོད་མི་
ཐུབ་པ་ལྟ་བུ་ཞིག་རེད། གང་ལྟར་ཡང་ཁོ་རང་ཉིད་ཀྱི་སློབ་སྦྱོང་ལ་བརྟེན་རང་
གི་ཁྱིམ་ཚང་ནང་ལ་སྙན་གྲགས་ཡོད་པ་ཞིག་རེད།
ནམ་ཞིག་གྲོང་གསེབ་ནང་གི་ཡིག་སྐྱེལ་ཕོ་ཉ་བ་དང་ཁོང་ཚོའི་བར་ལ་
འགལ་ཟླའི་དོན་རྐྱེན་ཞིག་བྱུང་བ་དེ། སྤྱི་ཁྱབ་སྦྲགས་ཁང་གི་ཡིག་ཚང་དུ་སླེབས་
པ་དང༌། སྐབས་དེར་ཀེ་ལ་ཤ་ཡིས་དོན་རྐྱེན་དེའི་སྐོར་དབྱིན་ཡིག་གི་ནང་དུ་
ཕུལ་དུ་བྱུང་བ་ཞིག་བྲིས་པར་བརྟེན། སྦྲགས་ཁང་གི་སྡེ་ཚན་ནང་གི་འགོ་པ་
མཐོན་པོ་ཞིག་ཀེ་ལ་ཤ་ཁོ་རང་ཉིད་ལ་གནད་དོན་དེའི་སྐོར་འདྲི་རྩད་དང་ཞིབ་
འཇུག་བྱེད་དུ་དངོས་སུ་ཡོང་ཡོད་པར་མ་ཟད། ཁོང་ཚོའི་གྲོང་གསེབ་ཁྲོད་དུ
སྡོད་མཁན་གྱི་མི་ཚང་མ་ཀེ་ལ་ཤ་ཡི་འཇོན་ཐང་ལ་ཡ་མཚན་པ་དང་ཧང་སངས་
ཡོད་པ་ཞིག་རེད། ཁོ་ལ་དེ་ལྟ་བུའི་སློབ་སྦྱོང་དང་ཤེས་ཡོན་ཞིག་ཡོད་ནའང་།
ཁོ་རང་ཉིད་ཀྱི་ཆོས་ལུགས་ཀྱི་གནད་དོན་ཐོག་ལ་དད་གུས་དང་། ཁོ་རང་ཉིད་
ཀྱི་སྤྱི་ཚོགས་ཀྱི་ཡུལ་སྲོལ་ལམ་ལུགས་སོགས་ཀྱི་ཐོག་ལ་གདེང་འཇོག་བྱེད་པའི་
རིན་ཐང་དེ་ནམ་ཡང་ཇེ་ཞན་དུ་སོང་མེད་པ་ལྟ་བུ་ཞིག་རེད།
ནམ་ཞིག་ཧ་རེས་མོ་ཧེས་ནེས་ཀྱིས་ཀེ་ལ་ཤ་ཡི་ལོ་རྒྱས་ཧྲིལ་པོ་ཡོངས་སུ་
བརྗོད་ཚར་བའི་སྐབས་དེར། གྷོ་ར་ཡར་ལངས་ཏེ་མོ་ལ་གུས་འདུད་ཅིག་བྱས་
ཤིང༌། དེ་རྗེས་ཁང་མིག་ནང་ནས་སྐད་ཆ་ཚིག་གཅིག་ཀྱང་མེད་པའི་སྒོ་ནས་
-1061-

ཕྱི་ལ་ཐོན། ཁོ་འོག་ཤོད་དུ་བབ་ནས་ཡོང་བའི་སྐབས་དེར། སུའུ་ཆར་རས་
ཐ་ཁྱམས་ར་ཡི་ཕྱོགས་གཞན་ཞིག་གི་ས་ནས་བཟའ་བཏུང་གི་གཡོས་སྦྱོར་འལ་
གཅིག་ཏུ་བརྩོན་བཞིན་ཡོད་པ་མཐོང་། ནམ་ཞིག་སུའུ་རས་ཐ་ཡིས་གྷོ་ར་ཡི
རྐང་པ་གཉིས་ཀྱི་རྡོག་སྒྲ་དེ་ཐོས་པའི་སྐབས་སུ་ཚུར་ཡོང་ནས་སྒོ་འགྲམ་དུ་ཡར་
ལངས་ནས་བསྡད། ཡིན་ནའང་ནམ་ཞིག་གྷོ་ར་ཡིས་ཕྱོགས་གཡས་གཡོན་
གང་ལ་ཡང་མ་བལྟས་པར་ཕྱི་ལ་ཐོན་ནས་སོང་བ་མཐོང་དུས། སུའུ་ཆར་རས་
ཐ་ཡིས་དབུགས་ཀྱི་རྒྱུ་བ་རིང་པོ་ཞིག་འཐེན་པ་དང་ཆབས་ཅིག་ཐབ་ཚང་ནང་
དུ་མོ་རང་ཉིད་ཀྱི་ལས་ཀ་རྣམས་བྱེད་དུ་སོང་།
ནམ་ཞིག་གྷོ་ར་ཕྱི་རོལ་གྱི་གཞུང་ལམ་ཁྲོད་དུ་སླེབས་ནས་ཡོད་པའི་སྐབས་
དེར། ཧ་རན་བྷ་བྷུ་དེའི་ཁ་གཏད་ནས་ཚུར་ཐོན་པ་དང་མཉམ་དུ་དགོད་འཛུམ
ཏོག་ཙམ་ཞིག་བྱས་ཏེ་ངག་ནས། འདི་འདྲའི་ཞོགས་པ་སྔ་བོ་ཞིག་ལ། ཞེས་སྨྲས།
གྷོ་ར་ཡིས་ཁོའི་སྐད་ཆ་དེ་ལ་གསལ་བཤད་གང་ཡང་མ་བྱས་ནའང་། ཧ་
རན་བྷ་བྷུས་ཡིས་ཡང་བསྐྱར། ཚོད་དཔག་བྱས་པ་ཡིན་ན། ཁྱོད་ད་ལྟ་རང་
ཁོང་ཚོ་ལ་ཐུག་འཕྲད་དུ་ཕྱིན་ནས་ཡོང་བ་ཡིན་རྒྱུ་རེད། ཡིན་ནམ། སུའུ་
ཆར་རས་ཐ་ནང་ལ་བསྡད་འདུག་གམ། ཞེས་དྲིས།
གྷོ་ར་ཡིས། ཡིན། ང་ཁོང་ཚོ་ལ་ཐུག་འཕྲད་དུ་ཕྱིན་པ་ཡིན། ཞེས་
སྨྲས་པ་དང་བསྟུན་ཁོའི་འཁྲིས་ནས་ཅི་མགྱོགས་ཀྱི་ངང་ནས་ཕར་ཕྱིན།
སྐབས་དེར་ཧ་རན་བྷ་བྷ་ཁང་མིག་དེའི་ནང་དུ་འཛུལ་ནས་སོང་ཞིང་། ཁོས་
ཐབ་ཚང་གི་སྒོ་མོ་བརྒྱུད་ནས་སུའུ་ཆར་རས་ཐ་དེར་ཡོད་པ་མཐོང་། སྐབས་
དེར་སུའུ་ཆར་རས་ཐ་ལ་ཁོ་ལ་གཡོལ་ནས་འགྲོ་རྒྱུའི་ཐབས་ལམ་གང་ཡང་མ་
-1062-

རྙེད་པར་མ་ཟད། མོའི་ཨ་ནེ་ཡང་དེའི་ཉེ་འཁོར་ན་མེད་པ་ཞིག་རེད། ཧ་རན་
བྷ་བྷུ་ཡིས་ཉམས་སད་ཀྱི་ཚུལ་དུ། ང་སྐར་ཆ་འདིའི་ནང་ལ་གྷོར་མོ་ཧན་བྷ་བྷུ་
ལ་ཐུག་བྱུང་། ངས་ཚོད་དཔག་བྱས་པ་ལྟར་ན། ཁོ་ད་ལྟ་བར་དུ་འདིར་བསྡད་
པ་ཡིན་རྒྱུ་རེད། རེད་དམ། ཞེས་སྨྲས།
སུའུ་ཆར་རས་ཐ་ཡིས་ཁོས་བཤད་པའི་སྐད་ཆ་དེ་ལ་ལན་ཅི་ཡང་མ་
བརྒྱབས་པར། གློ་བུར་ཐོལ་རྒྱག་གི་ངང་ནས་མོ་རང་ཉིད་ཀྱི་སྣོད་ཆས་རྫ་མ་
དང་སླ་ང་སོགས་ཀྱི་ལས་ཀའི་ཕྱོགས་ལ་ཞུགས་ཏེ། དོན་དངོས་སུ་མོ་རང་ཉིད་
བྱ་བ་དེ་དག་གི་བརྒྱུད་རིམ་གྱི་ལས་ཀ་ལ་ཡོངས་སུ་ཞུགས་ནས་དབུགས་ཀྱི་རྒྱུ་
བ་ཡང་ལེན་རྒྱུའི་ཁོམ་ལོང་མེད་པ་ལྟ་བུ་བྱས་ནས་བསྡད།ཡིན་ནའང་ཧ་རན་
བྷ་བྷུ་ལ་ཕྱི་བཤོལ་གཏོང་མ་ཐུབ། ཁོ་ཁྱམས་རའི་ནང་གི་ཐབ་ཚང་གི་སྒོའི་ཕྱི་
ལོགས་སུ་ཡར་ལངས་ནས་བསྡད་ཅིང༌། ཧ་རེས་མོ་ཧེས་ནེས་ཀྱིས་སྐས་འཛེག་
ཐོག་ནས་མི་འདོད་པའི་རྣམ་འགྱུར་འོག་ཏུ་ཁོའི་སྤྱོད་པ་སྔོན་འགོག་གི་ཉེན་བརྡའི་
ཚུལ་དུ་ལུད་པ་ཐེངས་འགའ་ཤས་བྱས་ནའང་། ཁོས་དེ་ལ་མ་ལྟོས་པར་སྐད་
ཆ་བཤད་རྒྱུའི་འགོ་བཙུགས།
ཧ་རེས་མོ་ཧེས་ནེས་དཀའ་ངལ་ཅི་ཡང་མེད་པའི་སྒོ་ནས་ཧ་རན་བྷ་བྷུ་ཡི་
མདུན་ལ་གཅར་མི་ཐུབ་པ་ཞིག་ཡིན་ནའང་། མོའི་སེམས་ལ་ཐེ་ཚོམ་མེད་པར་
ངེས་གཏན་འཁེལ་ཡོད་པ་ཞིག་ནི། གལ་ཏེ་མོས་ཧ་རན་བྷ་བྷུ་སུའུ་ཆར་རས་
ཐ་ལ་ཐེངས་མ་གཅིག་ལ་ཐུག་འཕྲད་བྱེད་བཅུག་པ་ཡིན་ན། དེ་རྗེས་མོ་དང་
སུའུ་ཆར་རས་ཐ་གཉིས་ཀ་སུ་ཞིག་གི་ཕྱོགས་ནས་ཀྱང་སྟངས་འཛིན་བྱེད་མི་ཐུབ་
པའི་སེམས་ཀྱི་རང་ཤུགས་ཆེ་ཞིང༌། ཨུ་ཚུགས་མཐའ་སྐྱེལ་ལ་འབད་པའི་གཞོན་
-1063-

སྐྱེས་འདིའི་རང་གཤིས་དང་སྤྱོད་པ་ལ་གཡོལ་རྒྱུའི་གོ་སྐབས་ནམ་ཡང་མེད་པ་
ཤེས་བཞིན་ཡོད་པར་བརྟེན། དུས་ནམ་ཞིག་གི་ཚེ་མོས་ཧ་རན་བྷ་བྷུ་ཡི་ལུས་
པོའི་གྲིབ་གཟུགས་ཙམ་ཞིག་མིག་སྔར་མཐོང་བ་ཡིན་ནའང༌། མོས་སུའུ་ཆར་
རས་ཐ་དེ་ད་ལྟ་རང་གསར་དུ་གཉེན་སྒྲིག་བྱས་པའི་མནའ་མ་ཞིག་དང་འདྲ་བར་
དོགས་ཟོན་འགོག་ཏུ་མེད་པའི་ངང་ནས་མོའི་ངོ་གདོང་ན་སྒྲིབ་གཡོག་གི་གདོང་
ཁེབས་འཐེན་ངེས་པ་ཞིག་རེད།
ཧ་རན་བྷ་བྷུ་ཡིས། སུའུ་ཆར་རས་ཐ། ཞེས་བརྗོད་དེ། ཁྱོད་ཀྱིས་བྱ
བ་ཅི་ཞིག་བྱེད་ཀྱིན་ཡོད་ཁྱོད་རང་གིས་རྟོགས་ཐུབ་ཀྱིན་འདུག་གམ། དུས་
ནམ་ཞིག་གི་ཚེ་ཁྱོད་རང་གི་མཐའ་མའི་དམིགས་ཡུལ་གྱི་མཇུག་འབྲས་ཐོག་ལ་
སླེབ་རྒྱུ་རེད་དམ། ངས་ཚོད་དཔག་བྱས་པ་ཡིན་ན། ཁྱོད་ཀྱིས་ཏན་ཏན་ལོ་
ལི་ཏཱ་ཡིས་ཧིན་དྷུ་བའི་ཆོས་སྤྱོད་ཆོ་ག་གཞིར་བཟུང་གི་ཐོག་ནས་བྷི་ནོ་དང་གཉེན་
སྒྲིག་བྱེད་རྒྱུ་ཡིན་པ་དེ་གོ་ཡོད་པ་རེད། གནད་དོན་དེའི་འགན་སུ་ཞིག་གི་ཐོག་
ལ་ཡོད་མེད་དེ་ཁྱོད་ཀྱིས་ཤེས་གསལ་མ་རེད་དམ། ཞེས་སྨྲས།
ཧ་རན་བྷ་བྷུ་ཡི་དྲི་བ་འདི་དག་ལ་ལན་གང་ཡང་འབྱུང་རྒྱུ་མེད་པར་བརྟེན།
ཁོས་རང་གི་སྐད་མགོ་དམའ་རུ་བཏང་སྟེ། ཞི་འཇམ་གྱི་སྒོ་ནས། གནད་དོན
དེའི་འགན་ཁྱོད་ལ་བབ་ཡོད་པ་ཞིག་རེད། ཅེས་སྨྲས།
ཧ་རན་བྷ་བྷུ་ཡིས་སུའུ་ཆར་རས་ཐ་ལ་དེ་ལྟ་བུའི་འགན་བཟོད་དུ་མེད་པ་
ཞིག་གི་དངངས་སྐྲག་འཇིགས་སུ་རུང་བ་ཞིག་བསྐུལ་བ་ཡིན་ན། མོས་དེ་ལ་
ནད་མ་ཐེག་པར་ཏན་ཏན་ལན་རྒྱག་གི་རེད་བསམ་པའི་རྣམ་རྟོག་སྐྱེས་ཡོད་
ནའང་། ནམ་ཞིག་མོས་རང་ཉིད ཀྱི་ལས་ཀ་ལ་མཐའ་གཅིག་ཏུ་ཕྱོགས་ནས་
-1064

ཁོའི་སྐད་ཆ་ལ་དེ་ལྟ་བུའི་དངངས་ཚབ་མ་བྱས་པར་བརྟེན། ཁོས་རང་ཉིད་ཀྱི་
སྐད་གདངས་དེ་སྔར་ལས་ཀྱང་ཞི་འཇམ་དུ་བཏང་སྟེ། རང་གི་མཛུབ་མོ་ཞིག་
མོའི་ཕྱོགས་ལ་འགུལ་སྐྱོད་བྱེད་བཞིན་དུ་ངག་ནས། སུའུ་ཆར་རས་ཐ། ངས་
ཁྱོད་ལ་ཡང་བསྐྱར་གཅིག་བཤད་རྒྱུ་ཡིན། གནད་དོན་དེ་ཁྱོད་ལ་འགན་འཁྲིས་
ཡོད་པ་རེད། ཁྱོད་ཀྱིས་རང་ཉིད་ཀྱི་ལག་པ་གཡས་པ་རང་གི་སྙིང་ཐོག་ཏུ་བཞག་
སྟེ། བྷ་རཱ་མོ་ཡི་ཚོགས་མི་ཡོངས་རྫོགས་ཀྱི་མདུན་ནས་ང་ལ་དེའི་ཡ་ལ་དང་
ཁག་དཀྲི་བྱེད་འོས་གཏན་ནས་མེད་ཅེས་བརྗོད་ཐུབ་ཀྱིན་ཡོད་དམ། ཞེས་སྨྲས།
སུའུ་ཆར་རས་ཐ་ཡིས་ཁོའི་སྐད་ཆ་དེ་དག་ལ་ལན་གྱི་ཚབ་ཏུ་ཟས་རིགས་
གཡོ་སྦྱོར་བྱེད་སའི་སླ་ང་དེ་མེ་ཐོག་ཏུ་བཙུགས་ཤིང་། དེ་ལ་བརྟེན་ནས་ཐབ་
ཐོག་གི་སྣུམ་ནག་གིས་སྐད་ཤུགས་ཆེན་པོའི་སྒོ་ནས་ཚག་སྒྲ་དང་བཅས་སྣུམ་ནག་
གི་ཟེགས་མ་རྣམས་གྱེན་དུ་གཏོར་རྒྱུའི་འགོ་བརྩམས།
ཧ་རན་བྷ་བྷུ་ཡིས་བསྐྱར་དུ་སྐད་ཆའི་འཕྲོ་མཐུད་དེ། བྷི་ནོ་བྷ་བྷུ་དང་གྷོར་
མོ་ཧན་བྷ་བྷུ་གཉིས་ཁྱོད་ཚོའི་ནང་དུ་ཁྲིད་ཡོང་མཁན་དང༌། ཁོ་གཉིས་ལ་དེ་
ལྟ་བུའིབསམ་བློའི་ངར་ཤ་འམ་རྒྱུད་སྐུལ་གཏོང་མཁན་དེ་ཁྱོད་རེད། དེའི་མཇུག
འབྲས་ལ་ད་ལྟ་ཁོ་གཉིས་ཁྱོད་ཀྱི་མིག་ལམ་ན་ཁྱོད་རང་ཉིད་ཀྱི་བྷ་རཱ་མོ་ཡི་ཚོགས་
པའི་ཁྲོད་ཀྱི་ལྷག་བསམ་ཟོལ་མེད་ཀྱི་གྲོགས་པོ་ཚང་མ་ལས་ཀྱང་རིན་ཐང་ཆེ་བ་
ཞིག་ཏུ་གྱུར་ནས་ཡོད་པ་འདི་རེད། འདིའི་མཇུག་འབྲས་ལ་གནས་ཚུལ་ཅི་
ཞིག་བྱུང་འདུག་པ་དེ་ཁྱོད་ཀྱིས་མཐོང་གིན་འདུག་གམ། ངས་ཁྱོད་ལ་ཐོག་མ
ཉིད་ནས་དེའི་ཐད་ལ་གཟབ་གཟབ་གྱིས་ཞེས་ཉེན་བརྡ་སྤྲད་མ་བྱུང་ངམ། ད་
ཆར་དེའི་མཇུག་འབྲས་དེ་ཅི་ཞིག་རེད་དམ། སྐྱེ་བོ་སུ་ཞིག་གིས་ལོ་ལི་ཏཱ་ལ་སྟངས་

འཛིན་དང་བཀག་སྡོམ་བྱེད་ཐུབ་ཀྱིན་འདུག་གམ། ངས་ཚོད་དཔག་བྱས་པ་
ཡིན་ན། ཁྱོད་ཀྱི་སེམས་ལ་ཛ་དྲག་གི་བྱ་བ་དེ་མོའི་ཐོག་ནས་མཇུག་རྫོགས་འགྲོ་
རྒྱུ་རེད་སྙམ་གྱིན་ཡོད་པ་རེད། འོན་ཀྱང་གནས་ཚུལ་དེ་དེ་འདྲ་ཞིག་མ་རེད།
དེར་བརྟེན་ང་དེ་རིང་ཁྱོད་ལ་དེའི་ཐད་ལ་སྔོན་བརྡའི་ཉེན་ཁ་ར་སྤྲོད་བྱེད་དུ་ཡོང་
བ་ཡིན། ད་ཆར་ཛ་དྲག་གི་ཉེན་ཁ་དེ་ཁྱོད་ཀྱི་རེས་མོས་སུ་འཁོར་ནས་བསྡད་
ཡོད་པ་དང་། དེང་སྐབས་ཁྱོད་ལ་དོགས་པ་དང་ཐེ་ཚོམ་ཅི་ཡང་བྱེད་མི་དགོས
པར་ལོ་ལི་ཏཱ་ཡི་ཐོག་ལ་བབ་ནས་ཡོད་པའི་བཀྲ་མི་ཤིས་པའི་བྱ་བ་དེའི་ཐད་ལ།
ཁྱོད་ཀྱིས་བློ་ཕམ་དང་གནོང་འགྱོད་བྱེད་ཀྱིན་ཡོད་པ་རེད། ཡིན་ནའང་། དུས་
ནམ་ཞིག་གི་ཚེ། ཁྱོད་རང་ཉིད་ངོ་མ་དེ་ལྟ་བུའི་ཛ་དྲག་གི་བྱ་བ་ཞིག་གི་གཡང་
ས་རུ་ལྷུང་ནས་དེའི་ཐོག་ལ་གནོང་འགྱོད་དང་དངངས་སྐྲག་གི་ཟུར་ཙམ་ཡང་
མི་སྐྱེ་བའི་ཉི་མ་ཞིག་འབྱུང་བར་མ་ཟད། དེ་ལྟ་བུའི་ཉི་མ་དེ་སླེབ་རྒྱུ་ལ་ཡང་ད་
ཆར་དུས་ཚོད་རིང་པོ་མི་འདུག འོན་ཀྱང་སུའུ་ཆར་རས་ཐ། ད་དུང་དེའི་
ཕྱོགས་ལ་སྟངས་འཛིན་བཀག་སྡོམ་བྱེད་རྒྱུའི་དུས་ཚོད་ཡོད་པ་ཞིག་རེད། ཁྱོད་
ཀྱིས་འཁྱུག་ཙམ་ཞིག་གི་རིང་ལ་བསམ་བློ་ཐོངས་དང་། འདས་པའི་དུས་ཚོད་
ཀྱི་བརྒྱུད་རིམ་ཁྲོད་དུ་ཅི་འདྲའི་རླབས་ཆེན་གྱི་རེ་བ་དམིགས་ཡུལ་ལྡན་པ་ཞིག་
གིས་ང་ཚོ་མཉམ་གཅིག་ཏུ་སྦྲེལ་བ་དང༌། ཅི་འདྲའི་འོད་སྟོང་ལྡན་ཞིང་དགེ་
མཚན་ཆེ་བའི་བྱ་བ་མང་པོ་ཞིག་ང་ཚོའི་མདུན་དུ་འོད་སྣང་དང་བཅས་འཕྲོས་
ཡོད། ཅི་འདྲའི་བྷ་རཱ་མོ་ཡི་མ་འོངས་པའི་བྱ་གཞག་ཧྲིལ་པོའི་དོན་རྐྱེན་རྣམས་
ང་ཚོའི་མདུན་ལ་གཞི་རྒྱ་ཡངས་པོའི་ཐོག་ནས་མངོན་གསལ་དུ་བཀྲམས་ཡོད།
ཅི་འདྲའི་རླབས་ཆེན་གྱི་བྱ་གཞག་མང་པོ་ཞིག་གི་ཐོག་ལ་ང་ཚོ་གཞི་གཅིག་ཏུ་
-1066—

འཛོམས་ནས་གྲོས་བསྡུར་དང༌། བསམ་འཆར་བསྡུར་ནས་ཐག་གཅོད་དང་
གཏན་འབེབས་བྱས་ཡོད་པར་མ་ཟད། ང་ཚོས་ཉི་མ་རེ་རེ་ལ་ཅི་འདྲའི་དོ་སྣང་
དང་ཡིད་གཟབ་འོག་ནས་མི་ཚེའི་ཚེ་སྲོག་གི་འཚོ་བའི་འགྲུལ་བཞུད་ཐད་ལ་སྲུང་
སྐྱོབ་བྱས་ཡོད་པ་ཞིག་རེད་ཨང༌། ཁྱོད་ཀྱི་སེམས་ལ་དོན་རྐྱེན་དང༌། བྱ་བ་
དེ་དག་ཐམས་ཅད་གཏོར་བཤིག་བཏང་ནས་བརླག་ཚར་བ་རེད་བསམ་གྱིན་
འདུག་གམ། དེ་འདྲ་གཏན་ནས་མ་རེད། ང་ཚོས་བཟུང་བའི་དམིགས་ཡུལ་
གྱི་བྱ་གཞག་དང་དོན་རྐྱེན་དེ་ཚོ་ད་ལྟ་ཡང་གྲ་སྒྲིག་དང་བཅས་ཡོད་པ་ཞིག་རེད།
ཁྱོད་ཀྱིས་ཡིན་གཅིག་མིན་གཅིག་སྔར་གྱི་འདས་དོན་ལ་བསམ་གཞིག་བྱས་ཏེ།
ཡང་བསྐྱར་རང་ཉིད་སྔར་གྱི་བརྒྱུད་ལམ་ཁྲོད་དུ་ཡོང་རོགས། ཞེས་སྨྲས།
དུས་སྐབས་འདིའི་བརྒྱུད་རིམ་ཁྲོད་དུ་སྣུམ་ནག་གི་ཁྲོད་དུ་བཙོ་སྲེག་བྱེད་
བཞིན་པའི་སྔོཚལ་གྱི་རིགས་མི་འདྲ་བ་མང་པོ་དེ་དག་གིས། སྣུམ་ནག་གི་གཟེགས་
མ་རྣམས་གྱེན་དུ་འཕྱུར་བར་བྱེད་འཇུག་བཞིན་པ་དང་ཆབས་ཅིག ཆེས་ཤིན་
ཏུ་སྐད་ཅོར་གྱི་ཚག་སྒྲ་འབྱིན་བཞིན་ཡོད་པ་དང༌། སུའུ་ཆར་རས་ཐ་ཡིས་སླ་
ངའི་ནང་གི་སྔོ་ཚལ་རྣམས་གཡས་སྒྱུར་གཡོན་སྒྱུར་དང་ཆེ་གཏུབ་ཆུང་གཏུབ་
ཀྱི་བྱ་བ་ལ་ཞུགས་བཞིན་པའི་ངང་ནས་ཁོས་སྔོན་གྱི་འདས་དོན་བརྗོད་པ་ལ་ནང་
གི་ཀུན་སྤྱོད་ཁྲོད་ནས་ངོས་ལེན་ཡོད་པའི་རྣམ་པ་བསྟན་ནས་བསྡད།
སྐབས་དེར་ཧ་རན་བྷ་བྷུ་ཁུ་སིམ་མེར་ལྷིང་འཇགས་ཀྱི་ཀློང་དུ་རོལ་ནས་
ཁོས་གནོང་འགྱོད་དང་བློ་ཕམ་གྱི་སྒོ་ནས་མོའི་ཕྱོགས་ལ་ཆེད་མངགས་ཀྱི་འབོད་
སྐུལ་བྱས་པ་དེ་ལ་གྲུབ་འབྲས་ཅི་འདྲ་ཞིག་ཐོབ་ཡོང་སྙམ་ནས་དེ་ལ་རེ་སྒུག་བྱེད་
བཞིན་པའི་སྐབས་སུ། སུའུ་ཆར་རས་ཐ་ཡིས་སྔོ་ཚལ་བཙོ་སྲེག་བྱེད་སའི་སླ་
-1067—

ང་དེ་མེ་ཐོག་ནས་ཚུར་བླངས་ཏེ་མར་བཞག དེ་རྗེས་ཧ་རན་བྷ་བྷུ་ཡི་ཕྱོགས་
ལ་གདོང་པ་ཕྱོགས་ནས་རང་ཚུགས་བརྟན་པོ་དང་བཅས། ང་ཧིན་དྷུ་བ་ཞིག་
ཡིན། ཞེས་སྨྲས།
ཧ་རན་བྷ་བྷུཡོངས་སུ་ཧོན་འཐོར་ཏེ་སྐད་ཤུགས་ཆེན་པོ་དང་བཅས། ཁྱོད་
རང་ཧིན་དྷུ་པ་ཞིག་ཡིན་ཨེ། ཞེས་སྨྲས།
སུའུ་ཆར་རས་ཐ་ཡིས། ཡིན། ང་ཧིན་དྷུ་བ་ཞིག་ཡིན། ཞེས་བརྗོད་
པ་དང་མཉམ་དུ་མོས་ཡང་བསྐྱར་ཚོད་མ་བརྔོ་སའི་སླ་ང་དེ་མེ་ཐོག་ཏུབཞག་ནས།
སྔོཚལ་རིགས་མི་འདྲ་བ་དེ་ཚོ་སླ་ངའི་ནང་དུ་དཀྲུག་དཀྲུག་བྱེད་རྒྱུའི་འགོ་བཙུགས།
ཧ་རན་བྷ་བྷུ་ཐོག་མའི་སྐད་ཆ་ཧོན་འཐོར་བར་བྱེད་པའི་མཇུག་འབྲས་
དེ་དག་གི་འོག་ནས་སླར་ཡང་ལུས་སེམས་རང་སོར་ཆུད་པའི་མཇུག་ཏུ་སྐད་ཤུགས་
ཆེན་པོ་དང་བཅས། དེས་ན་ངས་ཚོད་དཔག་བྱས་པ་ནོར་མེད་ན། ཁྱོད་ལ་
གྷོར་མོ་ཧན་བྷ་བྷུ་ཡིས་ཞོགས་པ་དང་དགོང་མོ་ཀུན་ལ་ཧིན་དྷུ་ལ་ཞུགས་རྒྱུའི་དབང་
བསྐུར་གྱི་གནང་བ་སྤྲད་པ་ཡིན་རྒྱུ་རེད། ཁོས་ཁྱོད་ལ་འཛུལ་ཞུགས་ཀྱི་དབང་
བསྐུར་དང་གནང་བ་བྱིན་སོང་ངམ། ཞེས་དྲིས།
སུའུ་ཆར་རས་ཐ་ཡིས། རང་སོར་གནས་པའི་ལུས་པོའི་ཁ་ཕྱོགས་ལ་
འགྱུར་བ་གང་ཡང་མ་བཏང་བའི་ངང་ནས། རེད། ཁོས་ང་ལ་དབང་བསྐུར་
གྱི་གནང་བ་བྱིན་སོང་། ངས་རང་ཉིད་ཀྱི་བདག་དབང་དེ་ཁོའི་ལག་ཏུ་བཞག་
ཡོད། ཁོ་ངའི་མགོན་སྐབས་དང་དཔུང་གཉེན་གྱི་བླ་མ་ཡིན། ཞེས་ལན་བརྒྱབས།
དུས་ཉི་མ་དེ་རིང་ལ་ཐུག་གི་བར་དུ་ཧ་རན་བྷ་བྷུ་ཡིས། ཁོ་རང་ཉིད་སུའུ་
ཆར་རས་ཐ་ཡི་མགོན་སྐྱབས་དང་དཔུང་གཉེན་ལྟ་བུ་ཞིག་ཏུ་བརྩི་བཞིན་ཡོད་
-1068-

པར་བརྟེན། གལ་ཏེ་ཁོས་སྐྱེ་བོ་གཞན་ཞིག་གི་ཁ་ནས་ཉི་མ་དེ་ལ་སུའུ་ཆར་རས་
ཐ་གྷོ་ར་ལ་སེམས་པ་ཆགས་འདུག་ཅེས་པའི་སྐད་ཆ་གསར་པ་ཞིག་གོ་བ་ཡིན་
ན། སྐད་ཆ་དེས་ཁོ་ལ་མཚོན་ན་གྷོ་ར་ལ་བཟོད་དུ་མེད་པའི་སྡང་སེམས་དང་
ཟུག་རྔུ་འགོག་དཀའ་བ་ཞིག་གཏན་ནས་སྐྱེ་འཇུག་མི་སྲིད་པ་ཞིག་རེད། འོན་
ཀྱང་སུའུ་ཆར་རས་ཐ་མོ་རང་ཉིད་ཀྱི་མགྲིན་པ་ནས་གྷོ་ར་ཡིས་ཧ་རན་ཁོ་རང་
ཉིད་སུའུ་ཆར་རས་ཐ་ཡི་མགོན་སྐྱབས་དཔུང་གཉེན་ལྟ་བུ་ཞིག་ཡིན་པའི་བདག་
དབང་དང་ཐོབ་ཐང་ཐམས་ཅད་གློ་བུར་དུ་ཧམ་འཕྲོག་བྱས་ཏེ། རྒྱང་ཕུད་བཏང་
ཡོད་པའི་སྐད་ཆ་དེ་གོ་དུས། དེས་ཁོ་ལ་རྟ་ལྕག་ཅིག་གི་བྲབས་པ་བཞིན་དུ་སྡོད་
མི་ཐུབ་པར་བྱས། དེར་བརྟེན་ཧ་རན་བྷ་བྷུ་ཡིས་འཕྱ་དམོད་ཀྱི་སྒོ་ནས། ཁྱོད་
ཀྱི་མགོན་སྐྱབས་དང་དཔུང་གཉེན་དེ་ཅི་འདྲའི་གནད་འགག་ཆེ་བའི་མི་ཞིག་ཡིན་
ནའང་འདྲ། ཁྱོད་ཀྱི་སེམས་ལ་ཧིན་དྷུ་ཡི་སྤྱི་ཚོགས་ཀྱིས་ཁྱོད་ཧིན་དྷུ་རུ་ཞུགས་
རྒྱུ་ལ་ངོས་ལེན་མོས་མཐུན་བྱེད་སྲིད་རྒྱུ་རེད་སྙམ་པའི་རྣམ་རྟོག་འཁོར་གྱིན་འདུག་
གམ། ཞེས་སྨྲས།
སུའུ་ཆར་རས་ཐ་ཡིས། ངས་དེའི་སྐོར་གཅིག་ཀྱང་གཏན་ནས་ཤེས་
ཀྱིན་མེད། ངས་ཁྱོད་ཀྱི་སྤྱི་ཚོགས་དེ་ཡང་ཅི་འདྲ་ཞིག་ཡིན་པ་དེ་རྟོགས་ཐུབ་
ཀྱིན་མི་འདུག གང་ལྟར་ག་རེ་བཤད་ན་མ་བཤད་ན། ངས་རང་ཉིད་ཧིན་དྷུ་
བ་ཞིག་ཡིན་པ་ཤེས་ཀྱིན་ཡོད། ཅེས་ལན་བརྒྱབས།
ཧ་རན་བྷ་བྷུ་ཡིས། ཁྱོད་ཀྱིས་དུས་ཡུན་རིང་པོ་འདི་ལྟ་བུ་ཞིག་གི་རིང་
ལ་གཉེན་སྒྲིག་མ་བྱས་པ་ལུས་ནས་བསྡད་ཡོད་པ་དེ་གཅིག་པུའི་གནད་དོན་ཐོག་
ནས། རང་ཉིད་ཧིན་དྷུ་བའི་སྤྱི་ཚོགས་ལས་རིགས་རུས་དམན་པ་ཞིག་ཏུ་ཁོང་

ཚོས་ཆ་འཇོག་བྱས་ནས་ཡོད་པ་དེ་ར་འཕྲོད་ཀྱིན་མི་འདུག་གམ། ཞེས་དྲིས།
སུའུ་ཆར་རས་ཐ་ཡིས། ཁྱོད་ཀྱིས་གནད་དོན་འདིའི་ཕྱོགས་ལ་དགོས་
མཁོ་མེད་པར་རང་གིས་རང་ལ་དཀའ་རྙོག་དང་བསུན་པོ་མ་བཟོ། ཡིན་ནའང་
ངས་ཁྱོད་ལ་ཁ་ཚོན་བཅད་ནས་བརྗོད་ཐུབ་པ་ཞིག་ལ། ང་ནི་ཧིན་དྷུ་བ་ཞིག་
ཡིན། ཞེས་ལན་བརྒྱབས།
ཧ་རན་བྷ་བྷུ་ཡིས་སྐད་ཤུགས་ཆེན་པོ་དང་བཅས། ངས་བལྟས་ན། ཁྱོད་
ཀྱིས་རང་ཉིད་ལ་ཕེརེ་ཤུ་བྷ་བྷུ་ཡི་ཕྱོགས་ནས་ཐོབ་པའི་དམ་པའི་ལྷ་ཆོས་དང་འབྲེལ་
བའི་བསླབ་བྱ་རྣམས་ད་ཆར་ཁྱོད་ཀྱི་མགོན་སྐྱབས་དང་དཔུང་གཉེན་གྱི་བླ་མ་
གསར་པ་དེའི་རྐང་པ་གཉིས་ཀྱི་འཁྲིས་ལ་རང་དགར་གཡུགས་ནས་ཡོད་པ་འདྲ།
དེ་འདྲ་རེད་དམ། ཞེས་སྨྲས།
སུའུ་ཆར་རས་ཐ་ཡིས། ངའི་ཚེ་སྲོག་གི་རྣམ་པར་ཤེས་པའི་བདག་པོ་
ཁོང་གིས། ངའི་ཆོས་ལུགས་དེ་ཅི་ཞིག་ཡིན་པ་མཁྱེན་གྱིན་ཡོད་པ་རེད། དེར་
བརྟེན་ང་ལ་མཚོན་ན། གནད་དོན་དེའི་ཕྱོགས་ལ་ཆེད་མངགས་ཀྱི་སྒོ་ནས་སྐྱེ་
བོ་སུ་ཞིག་ལ་ཡང་གྲོས་མོལ་དང་གོ་བསྡུར་བྱེད་རྒྱུའི་འདོད་པ་མེད། ཡིན་ནའང་
ཁྱོད་ཀྱིས་ཁ་ཚོན་བཅད་ནས་སེམས་ཐག་བཅད་ཆོག་པ་ཞིག་ཡོད་པ་དང་། དེ་
མིང་དུ་དྲངས་ནས་བརྗོད་པ་ཡིན་ན། དེ་ནི་ང་ཧིན་དྷུ་བ་ཞིག་ཡིན་པ་དེ་རེད།
ཅེས་བཤད།
ཧ་རན་བྷ་བྷུ་ཡིས་མི་འདོད་པའི་རྣམ་འགྱུར་དང་བཅས། རེད། ངས་
ཁྱོད་ལ་བཤད་ཆོག ཁྱོད་ཀྱི་ངོས་ནས་རང་ཉིད་ཧིན་དྷུ་བ་གནད་འགག་ཡོད་
པའི་མི་ཞིག་ཡིན་བསམ་གྱིན་ཡོད་ནའང་། དེ་ལ་ཁྱད་པར་གང་ཡང་མི་འདུག
-1070-

ཡིན་ནའང་ཁྱོད་ལ་དེའི་ཕྱོགས་ནས་ཁེ་བཟང་དང་། རྒྱལ་ཁ་གང་ཡང་འཐོབ་
རྒྱུ་མ་རེད། ཁྱོད་ལ་རང་ཉིད་ཀྱི་མགོན་སྐྱབས་དཔུང་གཉེན་གྱི་བླ་མ་གྷོར་མོ་
ཧན་བྷ་བྷུ་བརྒྱུད་ནས་བྷི་ནོ་གཉིས་པ་ཞིག་འབྱུང་གི་མ་རེད། དེར་བརྟེན་ཁྱོད་
རང་ཉིད་ཀྱི་ངོས་ནས་ང་ཧིན་དྷུ་བ་ཞིག་ཡིན་ཞེས་སྐད་ཤུགས་ཆེན་པོ་དང་བཅས་
སྐད་ཅོར་ཅི་འདྲ་ཞིག་བརྒྱབས་ནས་ཁྱབ་བསྒྲགས་བྱས་ནའང་། ཁྱོད་ལ་གྷོར་
མོ་ཧན་བྷ་བྷུ་འཐོབ་རྒྱུ་མ་རེད། ཁོ་ལ་མཚོན་ན། ཁོ་ཁྱོད་ཀྱི་བླ་མ་ལྟ་བུ་ཞིག་
དང་ཁྱོད་ཁོ་རང་གི་སློབ་མ་ལྟ་བུ་ཞིག་ཡིན་ཤག་གི་རྣམ་པའམ། བྱེད་སྒོ་སྤེལ་
རྒྱུ་དེ་དཀའ་ངལ་མེད་པའི་སྟབས་བདེ་བོའི་གནད་དོན་ཞིག་རེད། འོན་ཀྱང་
ཁྱོད་ཀྱིས་རང་ཉིད་ཀྱི་རྨི་ལམ་ནང་དུའང་ཁོས་ཁྱོད་རང་ཁོང་ཚོའི་ཁྱིམ་ཚང་ནང་
དུ་བསུས་ནས། ཁོང་ཚོའི་ཁྱིམ་ཚང་གི་ནང་ལས་རྣམས་ཁྱོད་ལ་བཅོལ་ཏེ། ཁྱོད་
ཁོ་རང་གི་མཉམ་འབྲེལ་རོགས་པ་ལྟ་བུ་ཞིག་ཏུ་འགྱུར་སྲིད་པས་སྟོང་བསམ་མ་
གཏོང་། ཞེས་སྨྲས།
སུའུ་ཆར་རས་ཐ་ཡིས་སྐད་ཅིག་གཅིག་གི་བརྒྱུད་རིམ་ཁྲོད་དུ། རང་
ཉིད་བཟའ་བཏུང་གི་གཡོས་སྦྱོར་ནང་དུ་ཞུགས་ནས་ཡོད་པ་དེ་བློ་ཡུལ་དུ་འཇོག་
མ་ཐུབ་པར། གློག་ཞགས་འཐབ་པའི་འཁྱུག་འགྲོས་བཞིན་ཁ་ཕྱོགས་ཚུར་བསྒྱུར་
ཏེ། སྐད་ཤུགས་ཆེན་པོ་དང་བཅས། ཁྱོད་ཀྱིས་རྗོད་བཞིན་པའི་སྐད་ཆ་འདི་
དག་ཅི་ཞིག་རེད་དམ། ཞེས་སྨྲས།
ཧ་རན་བྷ་བྷུ་ཡིས། ངས་གང་ཞིག་རྗོད་ཀྱིན་ཡོད་ཅེ་ན། དེ་ནི་གྷོར་མོ་
ཧན་བྷ་བྷུ་ཡིས་ཁྱོད་དང་མཉམ་དུ་གཉེན་སྒྲིག་ནམ་ཡང་བྱེད་སྲིད་རྒྱུ་མ་རེད། ཅེས་
རྗོད་ཀྱིན་ཡོད་ཅེས་ལན་བཏབ།
-1071-

སུའུ་ཆར་རས་ཐ་ཡི་མིག་གཉིས་ཀའི་ཁྲོད་དུ་མི་སྡུག་པའི་ཉམས་ཤིག་ཐོན་
པ་དང་མཉམ་དུ་སྐད་ཤུགས་ཆེན་པོ་དང་བཅས། ང་དང་མཉམ་དུ་གཉེན་སྒྲིག་
ཨེ། ངས་ཁྱོད་ལ་ཁོ་ངའི་མགོན་སྐྱབས་དཔུང་གཉེན་གྱི་བླ་མ་ཡིན་ཞེས་བརྗོད་
མ་སོང་ངམ། ཞེས་སྨྲས།
ཧ་རན་བྷ་བྷུ་ཡིས། དེ་ཁྱོད་ཀྱིས་ཏན་ཏན་བརྗོད་སོང་། ཡིན་ནའང་
ཁྱོད་ཀྱིས་ང་ཚོ་ལ་གང་ཡང་མ་བརྗོད་པ་དེ་ཡང་ང་ཚོས་ཏན་ཏན་རྟོགས་ཐུབ་ཀྱིན་
འདུག ཅེས་ལན་བརྒྱབས།
སུའུ་ཆར་རས་ཐ་ཡིས་སྐད་ཅོར་དང་བཅས། ཁྱོད་ཁང་པ་འདིའི་ནང་
ནས་ཕར་རྒྱུགས། ཁྱོད་ཀྱིས་ང་ལ་མཐོང་ཆུང་དང་དམའ་འབེབས་གཏན་ནས་
བྱེད་མི་དགོས། ངས་ཁྱོད་རང་ལ་ད་ལྟ་གསལ་པོ་བྱས་ནས་བརྗོད་ཆོག ཉི་
མ་དེ་རིང་ནས་བཟུང་དུས་དང་རྣམ་པ་ཀུན་ཏུ་ང་ཁྱོད་ཀྱི་མིག་སྔར་ནམ་ཡང་བསྐྱར་
དུ་ཡོང་རྒྱུ་མིན། ཞེས་སྨྲས།
ཧ་རན་བྷ་བྷུ་ཡིས་ཁྲེལ་དགོད་དང་བཅས། ངའི་མིག་སྔར་ཡོང་གི་མིན་
ཨེ། ཁྱོད་རང་བུད་མེད་ཀྱི་སྡོད་ཤག་ཁོ་ན་ལ་གནས་འཆའ་བའི་ལྷ་ལྕམ་ཞིག་
མ་རེད། ཁྱོད་ཧིན་དྷུ་བའི་ཁྱིམ་ཚང་གི་ནང་ལས་བྱེད་པའི་ཨ་མ་ཞིག་ལ་འོས་
ཤིང་འཚམས་པ་ཞིག་རེད། ཉི་མའི་འོད་སྣང་ཙམ་ཡང་མིག་གི་སྤྱོད་ཡུལ་དུ་
མ་སླེབས་པ་བྱས་ལ་སྡོད། ད་ཆར་ཕེ་རེ་ཤུ་བྷ་བྷུ་ཁོ་རང་ཉིད་ཀྱིས་མི་དགེ་བའི་
ལས་ཀྱི་ས་བོན་བཏབ་པའི་འབྲས་བུ་རྣམས་ཀྱི་ཐོག་ལ་དགའ་ཚོར་མྱོང་བཞིན་
ཡོད་པ་རེད། ད་ཁོ་ལོན་ཆེན་པོ་སླེབས་པའི་མཚམས་སུ་ཁོ་རང་ཉིད་ཀྱིས་བསྒྲུབས་
པའི་ལས་དང་བྱ་བ་དེ་དག་གི་འབྲས་བུ་ལ་ལོངས་སུ་སྤྱོད་ཆུགས། ངས་ཁྱོད་
-1072-

ཚོ་ཚང་མ་ལ་དགའ་སྤྲོ་བག་ཕེབས་ཀྱི་སྒོ་ནས་ག་ལེར་བཞུགས་རོགས་ཞེས་རྗོད་
ཀྱིན་ཡོད། ཅེས་སྨྲས།
སུའུ་ཆར་རས་ཐ་ཡིས་རྡིག་སྒྲ་དང་བཅས་ཐབ་ཚང་གི་སྒོ་བརྒྱབས་ཏེ།
ས་མཐིལ་དུ་མར་ལོག་ནས་རང་ཉིད་ཀྱིས་ངུ་སིག་རྒྱག་བཞིནཔའི་སྐད་ཀྱི་གདངས་
ལ་དབུགས་སུབ་གཏོང་ཅི་ཐུབ་བྱས་ཏེ་བསྡད། སྐབས་དེར་ཧ་རན་བྷ་བྷུ་ཡིས་
རང་ཉིད་ཀྱི་ངོ་གདོང་ན་མི་སྡུག་པའི་ཁོང་ཁྲོའི་གདུག་རྩུབ་ཅིག་བསུས་པ་དང་
ཆབས་ཅིག་ཁང་པ་དེའི་ཕྱི་ལ་ཐོན་ནས་སོང་།
ཧ་རེས་མོ་ཧེས་ནེས་ཀྱིས་ཁོ་གཉིས་ཀྱི་བར་གྱི་སྐད་ཆ་ཐམས་ཅད་རེ་རེ་
ནས་ཐོས་ཡོད་པ་དང་། དེ་རིང་སུའུ་ཆར་རས་ཐ་ཡི་མགྲིན་པ་ནས་གང་ཞིག་
གོ་བའི་སྐད་ཆ་དེ་ཚོ་མོའི་སེམས་རྒྱུད་ཀྱི་རེ་འདོད་འདུལ་སྤྱོང་དཀའ་བ་དེ་ཚོའི་
ཕར་ཕྱོགས་སུ་བརྒལ་ནས་ཡོད་པ་ཞིག་རེད། དེར་བརྟེན་མོའི་རྣམ་པར་ཤེས་
པའི་ཚེ་སྲོག་གསོན་པོའི་ཁྲོད་དུ་དགའ་ཚོར་གྱིས་ཡོངས་སུ་བརྒྱངས་ནས་ཡོད་
པ་དང་བསྟུན་མོས་སྐད་ཤུགས་ཆེན་པོ་དང་བཅས། དེ་འདྲ་ཡོང་མི་སྲིད་པའི་
རྒྱུ་མཚན་ཅི་ཞིག་ཡོད་པ་རེད་དམ། ངས་རང་ཉིད་ཀྱི་ལྷ་དང་དཀོན་མཆོག་
ལ་དད་གུས་ཀྱི་ཡིད་ཆེས་དྲི་མ་མེད་པའི་ཐོག་ནས། བློ་གཅིག་སེམས་གཅིག་
གིས་གསོལ་བ་སྨོན་ལམ་བཏབ་པ་དེ་ལ་གྲུབ་འབྲས་གང་ཡང་མེད་པར། དོན་
མེད་དུ་འགྲོ་སྲིད་རྒྱུ་རེད་དམ། ཞེས་ཁེར་ལབ་བརྒྱབས་པ་དང་ཆབས་ཅིག་
མོ་རང་ཉིད་ཀྱི་སྒྲིབ་སྦྱོང་བྱེད་སའི་ཁང་མིག་ཏུ་ཕྱིན་ཏེ། ལུས་པོའི་རིང་ཚད་
དེ་མོ་རང་ཉིད་ཀྱི་མཆོད་འབུལ་བྱེད་སའི་སྐུ་འདྲ་ཡི་མདུན་གྱི་རྡོ་གཅལ་ཐོག་ཏུ་
ཕབས་ནས། ཉི་མ་དེ་རིང་ནས་བཟུང་སྟེ་མོ་རང་ཉིད་ཀྱི་མཆོད་འབུལ་གྱི་རྣམ་
-1073-

གྲངས་སོགས་དང་གསོལ་འདེབས་སྨོན་ལམ་སོགས་བྱེད་རྒྱུའི་གྲངས་འབོར་ཇེ་
མང་དུ་གཏོང་རྒྱུའི་དམ་བཅའ་དང་ཁས་ལེན་བྱས།
ཉི་མ་མང་པོ་ཞིག་གི་དུས་ཀྱི་བརྒྱུད་རིམ་ཁྲོད་དུ་མོ་རང་ཉིད་ཀྱི་དཀའ་སྡུག་
གི་འཚོ་བའི་ཁྲོད་ནས་མྱངས་པའི་སྡུག་བསྔལ་གྱི་ཤུགས་རྐྱེན་འོག་ནས། ཞི་
བདེ་བག་ཕེབས་ཀྱི་ཉམས་ལེན་ཤིན་ཏུ་རན་པ་ཞིག་བྱེད་བཞིན་ཡོད་པ་དེ་ནི། དེ་
རིང་མོའི་རྒྱུད་ཀྱི་བདག་འཛིན་གྱི་ཞེན་པ་ལ་ཕྱོགས་པའི་འཛིན་པ་དང༌། ཤུགས་
དྲག་ཆེ་བའི་འདོད་འདུན་དྲག་པོའི་ཚ་བ་དང་བཀྲེས་སྐོམ་གྱི་ཀློང་དུ་ཡོངས་སུ
ཐིམ་པར་གྱུར།། །།

ལེའུ་རེ་དྲུག་པ།
།གྷོ་ར་ཡིས་སུའུ་ཆར་རས་ཐ་ལ་ཇི་ལྟར་ཁ་བརྡ་བྱས་པ་དེ་འདྲ་
ཞིག་ཁོས་སྔོན་ཆད་མི་སུ་ཞིག་ལ་ཡང་བྱེད་མྱོང་མེད་པ་ཞིག་རེད། ཉི་མ་དེ་རིང་
ལ་ཐུག་གི་བར་དུ་ཁོ་རང་ཉིད་ཀྱི་སྐད་ཆ་ལ་ཉན་མཁན་གྱི་སྐྱེ་བོ་རྣམས་ལ། ཁོ་རང་
ཉིད་ཀྱི་བསམ་བློའི་ལྟ་གྲུབ་རྣམས་དང་། ཁོང་ཚོ་ལ་ལེགས་ཉེས་བླང་དོར་འབྱེད་
པའི་སྤང་བླང་གི་རྣམ་གཞག་དང་གཏམ་བཤད་ཁོ་ན་སྤེལ་ནས་ཡོང་ཡོད་པ་ཞིག་
རེད། དེ་ལྟ་ནའང་དེ་རིང་ཁོས་སུའུ་ཆར་རས་ཐ་ཡི་མདུན་ནས་ཁོ་རང་ཉིད་ཀྱི་མི་
ཚེ་ཧྲིལ་པོ་ངག་ཏུ་དྲངས་ནས་གསལབཤད་བྱས་ཡོད་པར་མ་ཟད། ཁོ་རང་ཉིད་
ཀྱི་མི་ཚེའི་འབྱུང་འགྱུར་ལུང་དུ་བསྟན་ནས་ཡོད་པའི་སེམས་ཀྱི་དགའ་ཚོར་དེའིནང་
ལ་ཚོར་འདུ་དྲག་པོའི་སྟོབས་ཤུགས་ཁོ་ན་ཡོད་པ་ཙམ་ཞིག་མ་ཡིན་པར། ཁོ་རང་
ཉིད་ཀྱི་བསམ་བློའི་ལྟ་གྲུབ་ཀྱི་འཁྱེར་སོ་རྣམས་དང་ཡིད་ཀྱི་དམ་བཅའ་ཐམས་ཅད་
ཀྱང་སེམས་ཚོར་དྲག་པོའི་གཡོ་འགུལ་གྱི་ཁྱད་ཆོས་དང་གཅིག་ཏུ་འདྲེས་ནས་ཡོད་
-1075-

པ་ཞིག་རེད། ཁོའི་མི་ཚེའི་འཚོ་བ་དེ་མཛེས་སྡུག་གི་ཁོར་ཡུག་ཅིག་གི་ནང་དུ་བཏུམས་
ནས་ཡོད་པ་དང་། དེ་ནི་ཕར་བལྟས་ན་ལྷ་དང་དཀོན་མཆོག་གི་ཚོགས་ཀྱིས་ཁོང་
ཚོའི་བྱིན་རླབས་ཀྱི་དངོས་གྲུབ་སྟེ། བཏུང་བ་ཤིན་ཏུ་ཞིམ་པའི་བདུད་རྩིའི་ཐིགས་
པ་དེ། ཁོང་རྣམས་ཀྱི་ཆོས་ལུགས་ཀྱི་ཕྱོགས་ལ་དད་གུས་རྩེ་གཅིག་ཏུ་བྱེད་མཁན་
གྱི་སྐྱེ་བོ་རྣམས་ལ་ཅི་དགར་འཇོ་བཞིན་ཡོད་པ་ལྟ་བུ་ཞིག་རེད། དེ་ལྟ་བུའི་སེམས་
ཀྱི་དགའ་ཚོར་གྱི་གཡོ་འགུལ་ཞིག་གི་འོག་ཏུ་ལུ་གུ་བརྒྱུད་དུ་སྤེལ་ཏེ། དེའི་མཇུག་
འབྲས་ཅི་ཞིག་ཡོང་མིན་གྱི་ཕྱོགས་ལ་བསམ་གཞིག་གང་ཡང་མེད་པའི་སྒོནས་བློ
ར་སུའུ་ཆར་རས་ཐ་ལ་ཐུག་འཕྲད་དུ་ཉི་མ་མང་པོ་ཞིག་ལ་ཕྱིན།
ཡིན་ནའང་དེ་རིང་ཁོས་གློ་བུར་ཐོལ་རྒྱག་གི་ངང་ནས་ཧ་རེས་མོ་ཧེས་ཞེས་
ཀྱིས་སྐད་ཆ་དེ་ཚོ་གོ་དུས། ཁོས་སྔོན་ཆད་ཐེངས་གཅིག་ལ་རང་ཉིད་ཀྱིས་ཡ
ང་སྙིང་རྗེ་མེད་པར་དགོད་འཛུམ་གད་མོ་བགད་པ་དེ་ཡིད་ལ་དྲན། ད་ཆར་
གྷོར་ཡིས་རང་ཉིད་ཀྱི་མ་རིག་པའི་གཏི་མུག་གི་འོག་ནས་རང་ཉིད་དེ་དང་གཅིག་
མཚུངས་ཀྱི་གནས་སྟངས་ཤིག་གི་ཐོག་ལ་སླེབས་ཡོད་པ་མཐོང་དུས། དེ་ལ་
འདྲོག་འགོ་ལང་རྒྱུའི་འགོ་ཚུགས་པ་དང་ལྷན་ཅིག་གྷོ་ར་ཡིས། རང་ཉིད་ཀྱི་
སེམས་ཀྱི་ཚོར་འདུ་ཕྲ་རགས་ཐམས་ཅད་རང་ཉིད་ཀྱི་དབང་སྒྱུར་འོག་ཏུ། ཇི་
ལྟར་སྐྱེ་བོ་ཞིག་སྔར་འདྲིས་གཤིབ་མྱོང་གོམས་མེད་པའི་ས་ཆ་གསར་པ་ཞིག་གི་
ནང་དུ་གཉིད་ཤོར་བ་ལས་གློ་བུར་དུ་འཇིགས་སྐྲག་གི་ངང་ནས་གཉིད་སད་ཚེ།
རང་ཉིད་ཀྱི་ལུས་ཀྱི་འཕར་རྩ་དང་སྙིང་གི་འདར་སིག་ཐམས་ཅད་རིམ་བཞིན་
རང་གི་དབང་སྒྱུར་འོག་ཏུ་སྟངས་འཛིན་དང་བཀག་སྡོམ་བྱེད་པ་ལྟར་དུ། རང་
ཉིད་ཀྱི་ཚོར་འདུ་རྣམས་ལ་བཀོད་འདོམས་བྱས།
-1076-

གྷོ་ར་ཡིས་ཡང་ནས་ཡང་དུ་འཛམ་གླིང་འདིའི་ཁྲོད་དུ་སྟོབས་ཆེན་གྱི་རྒྱལ་
ཁབ་མང་པོ་ཞིག་ཡོད་པ་དང་། དེ་དག་ཐམས་ཅད་རྩོད་མེད་ཡོངས་གྲགས་སུ་
འཐོར་ཤིག་དང་ཉམས་རྒུད་དུ་ཕྱིན་པ་དེ་ལྟ་ནའང་། རྒྱ་གར་གཅིག་པུས་རང་ཉིད་
ཀྱི་བཀག་སྡོམ་གྱི་སྟངས་འཛིན་དང་འགྱུར་བ་མེད་པའི་རང་ཚུགས་བརྟན་པོའི་རང་
གཤིས་འོག་ནས་མ་ཡུམ་རྒྱ་གར་གྱི་གདོད་མའི་ཁྲིམས་ལུགས་དེ་དག་མི་ཉམས་རྒྱུན་
འཛིན་བྱས་ཏེ། དུས་རབས་མང་པོའི་བརྒྱུད་རིམ་གྱི་དབང་ཤུགས་དང་སྟོབས་
ནུས་ཀྱི་འགལ་ཟླའི་ཁྲོད་དུ་མ་ཡུམ་རྒྱ་གར་དེ་འཚོ་ཞིང་གནས་པར་བྱས་ནས་ཡོད་
པ་དང་། དེ་ཡང་རྒྱ་གར་གྱི་གདོད་མའི་ཁྲིམས་ལུགས་དང་གཡོ་མེད་ཀྱི་རང་ཚུགས་
བརྟན་པོའི་རྒྱུ་མཚན་ལ་བརྟེན་ནས་བྱུང་བ་ཞིག་རེད། ཅེས་གཞན་ལ་ཆོས་བཤད་
མང་པོ་བྱས་ཡོད་པ་ཞིག་རེད། ཁྲིམས་ལུགས་དེ་དག་གི་གཞི་རྩའི་བཀག་རྒྱ་རྣམས་
ལ་ལྷོད་ཡངས་དང་སྟབས་བདེ་བོ་བྱེད་རྒྱུ་དེ། གྷོ་ར་ཡིས་ནམ་ཡང་ངོས་ལེན་མི་
བྱེད་པར་མ་ཟད། ཁོས་ཏན་ཏན་རྒྱ་གར་གྱི་ཕྱིའི་དངོས་པོ་དང་གཞན་ཡོད་ཚད་
ལ་གཞན་གྱིས་འཕྲོག་བཅོམ་དང་དམག་དཔུང་སོགས་ངོམས་ཡོད་ནའང་། མ་
ཡུམ་རྒྱ་གར་གྱི་རྣམ་པར་ཤེས་པའི་ཚེ་སྲོག་དེ། ད་ལྟ་བར་དུ་གཞན་སུ་ཞིག་གིས་
ཀྱང་དབང་སྒྱུར་དང་འཕོ་འགྱུར་གཏོང་མ་ཐུབ་པའིབཀག་རྒྱའི་སྟངས་འཛིན་ཁྲོད་
དུ་མངོན་པར་མི་གསལ་བའི་ཚུལ་དུ་གནས་ཡོད་པར་བརྟེན། མ་ཡུམ་རྒྱ་གར་
གྱི་སྒྱུལུས་ལ་རེག་ཐུག་བྱེད་རྒྱུའི་སྟོབས་ཤུགས་དེ་གཞན་མི་བཙན་དབང་གིས་གནོན་
པའི་དབང་སྒྱུར་མཁན་རྣམས་ལ་ནམ་ཡང་མེད་པ་ཞིག་རེད། ཇི་སྲིད་ང་ཚོ་ཕྱི་
རྒྱལ་པ་གང་ཡང་རུང་བ་ཞིག་གི་མངའ་ཁོངས་ཀྱི་ཆབ་འབངས་བྱས་ནས་བསྡད་
པ་དེ་སྲིད་དུ། ང་ཚོས་རང་ཉིད་ཀྱི་ཁྲིམས་དང་ལམ་ལུགས་དེ་ཚོ་དགེ་མཚན་དང་

ཕན་གནོད་སོགས་ཀྱི་སྐད་ཆ་བཞག་ནས་དམ་དྲག་ཆེན་པོའི་སྒོནས་འཛིན་སྐྱོང་དང་
སྲུང་སྐྱོབ་བྱེད་དགོས་རེད། ཆུ་ནང་དུ་ཐིམ་བཞིན་པའི་མི་ཞིག་ལ་མཚོན་ན། འཇག་
མའི་རྩྭ་འམ། ཡང་ན་དངོས་པོ་གང་ཞིག་ལ་དམ་འཛིན་དང་སྤར་འཇུ་བྱེད་ཐུབ་
པ་ཡིན་ན། དེས་ཁོའི་ཚེ་སྲོག་སྐྱོབ་རྒྱུ་རེད། དེ་མདོག་ཉེས་པ་ཞིག་གམ། ཡང་
ན་ཡིད་དུ་འོང་བ་ལྟ་བུ་ཞིག་གང་ཡིན་གྱི་ཐད་ལ་བསམ་གཞིག་གང་ཡང་བྱེད་མི་དགོས་
པ་ཞིག་རེད། ཅེས་གྷོ་ར་ཡིས་དུས་ད་ལྟ་ལ་ཐུག་གི་བར་དུ་ཁོ་རང་ཉིད་ཀྱིས་རང་
ཉིད་ལ་རྒྱུད་སྐུལ་དང་གསལ་བཤད་བྱས་ཡོད་པ་ཞིག་རེད། དེར་བརྟེན་དེ་རིང་
ཡང་ཁོའི་སེམས་ལ་ནམ་ཞིག་ཧ་རེས་མོ་ཧེས་ནེས་ཀྱིས་ཁོའི་ཀུན་སྤྱོད་ཐད་ལ་ཁྱད་
གསོད་དང་དམའ་འབེབས་བཏང་བ་ཐོས་དུས། དེ་ནི་ཁོ་ལ་མཚོན་ན་གླང་ཆེན་
ས་ལ་རབ་བརྟན་ཞིག་ལ་བ་རྒྱུག་ཅིག་གིས་བསྣུན་པ་ལྟ་བུ་ཞིག་ཡིན་པ་ཚོར།
དུས་ནམ་ཞིག་གི་ཚེ། གྷོ་ར་ནང་དུ་འབྱོར་སྐབས། ཁོས་མཱོ་ཧེམ་གྱིས་
ཐ་མ་ཞིག་འཐེན་བཞིན་དུ་དེ་རིང་གི་ཉི་མ་དེ་ཡིག་ཚང་གི་གུང་གསེང་གི་ཉི་མ་ཡིན་
པ་ལྟ་བུ་བྱས་ཏེ། ནང་འཇམ་སྟོད་ཐུང་མ་གོན་པར། ནང་སྒོའི་ཕྱི་རོལ་གྱི་རྐུབ་
བཀྱག་སྟེང་དུ་ངལ་གསོ་བྱས་ཏེ་བསྡད་ཡོད་པ་མཐོང་། མོ་ཧེམ་གྷོ་ར་ཡི་མཇུག་
ཏུ་ནང་ལ་ཕྱིན་ཏེ་ཁོ་ལ་ཕྱིར་སྐད་བཏང་ནས། གྷོ་ར། ཁྱོད་ཀྱིས་ང་ལ་ཉོན་
དང་། ངས་ཁྱོད་ལ་སྐད་ཆ་ཞིག་བཤད་དགོས་ཡོད། སྤུན་མཆེད། ཁྱོད་
ཀྱིས་དེ་ལ་ཁོང་ཁྲོ་མ་ཟ། ཞེས་སྨྲས་ཤིང༌།
ཁོང་གཉིས་ནམ་ཞིག་ལྷོགྷོ་ར་རང་ཉིད་ཀྱི་ཁང་མིག་ནང་དུ་མཉམ་གཅིག་ཏུ་
མར་བསྡད་པ་དང་ཆབས་ཅིག་ཁོས་མུ་མཐུད་དུ་སྐད་ཆ་བཤད་དེ། གང་ལྟར་ངས་
ཁྱོད་ལ་ཐོག་མར་འདྲི་རྒྱུ་ཞིག་ལ། ཁྱོད་ལ་ཡང་བྷི་ནོ་ལ་ཕོག་པའི་འགོས་ནད་ཀྱི་
-1078—

ད་ཡམས་ལྟ་བུའི་རིགས་ཤིག་ཕོག་ཡོད་པ་རེད་དམ་མ་རེད། མཐོང་སྣང་ལ་ནད་
ཁྱོད་ཡིན་མདོག་ཁ་བོ་དང་བརྗིད་ཆགས་པོའི་སྒོ་ནས་ཁོང་ཚོའི་སྡོད་ཤག་ལ་ཡང་
ནས་ཡང་དུ་འགྲོ་བཞིན་ཡོད་པར་མ་ཟད། ཁྱོད་དང་ཁོང་ཚོའི་བར་ལ་འབྲེལ་བ་
ཧ་ཅང་དམ་པོ་ཞིག་འབྱུང་གི་ཡོད་པའི་རྣམ་པ་ཞིག་འདུག ཅེས་བཤད།
གྷོ་ར་ཡི་སེམས་ལ་ངོ་ཚའི་ཚོར་འདུ་ཞིག་རྒྱས་པ་དང་མཉམ་དུ། ཁྱོད་
ཀྱིས་དེ་ལ་གཏན་ནས་དངངས་སྐྲག་བྱེད་དགོས་མ་རེད། ཅེས་སྨྲས།
མོ་ཧེམ་གྱིས་དེ་ལ་ངོས་ལེན་ཡོད་པའི་ཚུལ་དུ། ངས་བྱ་བ་རྣམས་ཀྱི་བརྒྱུད་
རིམ་ཇི་ལྟར་མཐོང་བའི་ཕྱོགས་ནས་བལྟས་པ་ཡིན་ན། དེའི་ཐད་ལ་སྐད་ཆ་གང་
ཡང་བཤད་རྒྱུ་མེད་པ་ཞིག་རེད། ངས་བལྟས་ན་ཁྱོད་ཀྱི་སེམས་ལ་ཁྱོད་ཀྱི་བྱ་སྤྱོད་
དེ་དག་གི་བརྒྱུད་རིམ་དེ་ཟ་རུང་བའི་ཁ་ཟས་ཤིག་དང་འདྲ་ཞིང་། དེ་ལ་འབད་
བརྩོན་ཅི་ཡང་བྱེད་མི་དགོས་པར། ཁྱོད་ཀྱིས་ཅི་འདོད་དུ་ཁྱར་མིད་བྱེད་ཐུབ་པ་
དང་། དེ་རྗེས་ཡང་བསྐྱར་དཀའ་ངལ་མེད་པར་ནང་དུ་ལོག་ཡོང་ཐུབ་པ་ལྟ་བུའི་
བསམ་བློ་གཏོང་གི་ཡོད་པ་ལྟ་བུ་ཞིག་མཐོང་གི་འདུག ཡིན་ནའང་ཁ་བྲིད་ཐབས་
ཀྱི་བཟའ་བཏུང་དེའི་ཁྲོད་དུ། མི་མངོན་པའི་ལྕགས་ཀྱུ་ཞིག་ཡོད་པ་དེ་ཁྱོད་ཀྱིས་
རང་གི་གྲོགས་པོའི་གནས་སྟངས་ཐབས་སྐྱོ་བོ་དེ་བརྒྱུད་ནས་ལེགས་པར་རྟོགས་ཐུབ་
པ་ཞིག་རེད། མ་རེད་དམ། ཁྱོད་རྒྱང་རིང་དུ་ཐལ་དྲགས་ནས་མ་བརྒྱུག ངས་
ད་དུང་དེའི་སྐོར་གྱི་གནས་ཚུལ་ཞིབ་ཕྲ་བློ་ཡུལ་དུ་འཁོར་ཐུབ་མེད། ངས་བྷི་ནོ་ཡིས་
བྷ་རཱ་མོ་ཡི་ཁྱིམ་ཚང་ཞིག་གི་ནང་དུ་གཉེན་སྒྲིག་བྱེད་རྒྱུ་ཡིན་པ་གཏན་འཁེལ་ཡོད་
པའི་སྐད་ཆ་གོ་བྱུང་། དེར་བརྟེན་ཁྱོད་ལ་སྔ་ས་ནས་བཤད་དགོས་པ་ཞིག་ལ། ཉི་
མ་དེ་རིང་ནས་བཟུང་འབྱུང་འགྱུར་གྱི་བརྒྱུད་རིམ་ཁྲོད་དུ། ང་ཚོས་ཁོ་དང་མཉམ་
-1079-

དུ་བྱ་བ་གང་ཡང་སྔར་ལྟར་བསྒྲུབ་ཐུབ་རྒྱུ་མ་རེད། ཅེས་བཤད།
གྷོ་ར་ཡིས་སྐད་ཆ་དེ་ལ་མོས་མཐུན་དང་ངོས་ལེན་གྱི་སྒོ་ནས། དེའི་སྐོར་
ལ་སྐད་ཆ་བཤད་མི་དགོས་པ་ཞིག་རེད། ཅེས་སྨྲས།
མོ་ཧེམ་གྱིས་གོང་གི་སྐད་ཆའི་འཕྲོ་མཐུད་ནས། ཡིན་ནའང་གལ་ཏེ་ཨ་
མའི་ངོས་ནས་དོན་མེད་རྙོག་འཛིང་གི་ཟ་ངེ་ཟང་ངེ་བྱས་པ་ཡིན་ན། དེས་ཏན་
ཏན་རྙོག་གྲ་ཆེན་པོ་བཟོ་རྒྱུ་རེད། ཅེས་དང་། ང་ཚོ་ཁྱིམ་ཚང་ཡོད་པའི་མི་
ཡིན་པ་དང་ཁྱིམ་ཚང་ཡོད་པའི་མི་ཞིག་ཡིན་ཕྱིན་ཆད། ང་ཚོས་རང་ཉིད་ཀྱི་
བུ་དང་བུ་མོ་རྣམས་ཀྱི་གཉེན་སྒྲིག་གི་བྱ་བའི་ལས་འགན་དེ་ང་རང་ཚོའི་ལས་འགན་
དུ་ངེས་པར་དུ་ལེན་དགོས་པ་ཞིག་རེད། གལ་ཏེ་ད་དུང་གནད་དོན་དེའི་ཐོག་
ལ་ང་ཚོའི་ཁང་པའི་ནང་དུ་བྷ་རཱ་མོ་ཡི་ཚོགས་པའི་ཡན་ལག་ཅིག་གསར་དུ་
བཙུགས་པ་ཡིན་ན། དེ་རྗེས་ང་ལ་རེ་བ་གང་ཡང་མེད་པར་གནས་གཞན་ཞིག་
ཏུ་ཕྱིན་ནས་དེར་མི་ཚེ་བསྐྱལ་ངེས་ཡིན། ཞེས་སྨྲས།
གྷོ་ར་ཡིས། མ་རེད། མ་རེད། དེ་འདྲ་གཏན་ནས་བྱེད་དགོས་འབྱུང་
གི་མ་རེད། ངས་ཁྱོད་ལ་ཁ་ཚོན་བཅད་ནས་འགན་ལེན་བྱེད་ཆོག ཅེས་སྨྲས།
མཱོ་ཧེམ་གྱིས། དེས་ན། ཤ་ཤི་ཡི་གཉེན་སྒྲིག་གི་འདུན་ཐབས་དེ་ཧ་ལམ་
གཏན་འཁེལ་གྲུབ་པ་རེད། ཡིན་ནའང་མོའི་མ་འོངས་པའི་བཟའ་ཟླའི་ཨ་ཕ་དེ་
ལ་བུ་མོ་ཐོབ་པ་གཅིག་པུ་ཙམ་ཞིག་མ་ཡིན་པར། དེ་དང་ཆབས་ཅིག་ཏུ་ད་དུང་
གསེར་གྱི་རྒྱན་ཆ་ལྗིད་ཚད་ལྡན་པ་ཞིག་མ་རག་བར་དུ་ཁོའི་འདོད་པ་དེ་གཏན་ནས་
ཚིམས་མི་སྲིད་པ་ཞིག་རེད། གང་ཡིན་ཟེར་ན། ཁོ་ནི་འགྲོ་བ་མི་དེ་མི་རྟག་པའི་
ཆོས་ཉིད་ཅན་གྱི་དངོས་པོ་ལྟ་བུ་ཞིག་གི་གྲལ་དུ་འཇོག་རྒྱུ་དང་། གསེར་ནི་དེ་ལས་
-1080-

དུས་ཡུན་རིང་དུ་གནས་པར་འདོད་པའི་ཕྱོགས་ལ་དྲན་ཤེས་རྒོད་པོ་ཡོད་མཁན་ཞིག་
དང་། ཁོ་ལ་བྱེ་མ་ཀ་ར་དེ། སྨན་གྱི་རིལ་བུ་ལས་ལྷག་པར་ལྟ་བར་བྱེད་པའི་མིག་
ཤེས་རྣོན་པོ་ཞིག་འདུག དེར་བརྟེན་ཁྱོད་ཀྱིས་ཁོ་ལ་གྱོས་པོ་སྟེ། མག་པའི་ཨ་ཕ་
ཞེས་བརྗོད་ནས་ཁོ་དམའ་སར་འབེབ་ཨེ་ཐུབ་ལྟོས། གང་ཡིན་ཟེར་ན། ཁོ་རང་
ཉིད་ལ་དགོས་མཁོ་ཡོད་པའི་རྒྱུ་དངོས་སོགས་ཀྱི་ཐད་ལ་ངོ་ཚ་གཏན་ནས་མེད་པ་
ཞིག་རེད། དེ་འདྲ་མ་བྱས་ན། ཁོས་ང་ལ་བག་རྫོངས་སུ་དངུལ་འབོར་ཆེན་པོ་
སྤྲོད་དགོས་ཏན་ཏན་བརྗོད་ངེས་པ་ཞིག་རེད། ཡིན་ནའང་ཁོའི་ཕྱོགས་ནས་ངས་
བསླབ་བྱ་ཡག་པོ་ཞིག་ཐོབ་སོང་། དེས་ང་རང་ཉིད་ཀྱི་བུ་ཡི་གཉེན་སྒྲིག་གི་དུས་
ཚོད་སྐབས་སུ་ཕན་ཐོགས་ཆེན་པོ་ཞིག་ཏན་ཏན་འབྱུང་གི་རེད། ངའི་རེ་བ་གཅིག་
ཁོ་ན་རྒྱག་བཞིན་ཡོད་པ་ནི། དུས་སྐབས་དེར་ངས་སླར་ཡང་སྐྱེ་བ་ཞིག་བླངས་
ནས་ང་རང་ཉིད་ཀྱི་ཨ་ཕ་དེ་ངའི་གཉེན་སྒྲིག་གི་བར་འདུམ་ལྟ་བུ་རུ་མངགས་ནས།
ངའི་གཉེན་སྒྲིག་ལ་བཀོད་འདོམས་དང་སྟངས་འཛིན་བྱེད་རྒྱུ་ཡོང་བའི་རེབ་རྒྱག་
གི་ཡོད་པར་མ་ཟད། སྐབས་དེར་ཁྱོད་ཀྱིས་ཏན་ཏན་ངས་སྐྱེས་པ་ཕོ་རུ་ལུས་བླངས་
པའི་ཁེ་ཕན་བླ་ན་མེད་པ་དེ་ངས་མཐོང་རྒྱུ་ཡིན་པ་ཡང་ཁྱོད་ཀྱིས་ཤེས་རྒྱུ་རེད། དེ་
ནི་ང་ཚོས་སྐྱེས་པ་ཕོ་ཡི་རིན་ཐང་ཞེས་འབོད་པ་དེ་རེད། བུ་མོ་ཞིག་གི་ཨ་ཕ་བྱེད་
རྒྱུ་དེ་ཡོངས་སུ་རྨེག་མེད་དུ་གཏོང་དགོས་པ་ཞིག་རེད། ཁྱོད་ཀྱི་སེམས་ལ་བུ་མོ་
ཞིག་གི་ཨ་ཕ་བྱེད་རྒྱུ་དེ་གནད་འགག་ཆུང་ཆུང་ཞིག་རེད་བསམ་གྱིན་འདུག་གམ།
སྤུན་མཆེད། ཁྱོད་ཀྱིས་ག་རེ་བཤད་ན་མ་བཤད་ནའང་འདྲ། གང་ལྟར་ངས་
ཁྱོད་དང་མཉམ་དུ་ཧིན་དྷུ་ཡི་ཚོགས་པའི་ཆེད་དུ་རྒྱལ་ཁའི་གླུ་དབྱངས་བླངས་ནས་
ཉིན་དང་མཚན་བྱས་ཏེ་འགྲོ་ཐུབ་ཀྱིན་མི་འདུག གྲོས་འཆར་དེའི་ཐད་ལ་གློ་བུར་
-1081-

དུ་ངའི་ངག་གི་རྒྱུ་བ་མཐའ་དག་ཉམས་དམའ་བ་ཞིག་ཏུ་གྱུར་སོང་། ད་ཆར་ངའི་
བུ་ཁྲེན་ཁོ་རེས་ལོ་ཚད་ཟླ་བ་བཅུ་བཞི་ཁོ་ན་ཙམ་ཞིག་རེད། དེས་ངའི་བཟའ་ཟླ་
ལ་བྱ་བ་མཐའ་དག་གི་ཐོག་མའི་ནོར་འཁྲུལ་དེ་བུ་མོ་ཞིག་སྐྱེ་རྒྱུ་ཡིན་པ་དང་། དེའི་
ཐད་ལ་འགྱུར་བ་གཏོང་རྒྱུའི་ཐད་ལ་དུས་ཡུན་རིང་པོའི་བསམ་གཞིག་བྱེད་བཅུག་
སོང་། གང་ལྟར་དེ་ཚོ་ག་རེ་ཡིན་ན་མིན་ནའང་། གྷོ་ར་ཁྱོད་ཀྱིས་ངའི་བུ་དེ་གཉེན་
སྒྲིག་བྱེད་རྒྱུའི་ལོ་ཚད་དུ་སླེབ་རག་བར་དུ་ཧིན་དྷུ་བའི་སྤྱི་ཚོགས་དེ་རང་གི་གྲོགས་
པོ་རྣམས་དང་ལྷན་དུ་མཉམ་འཛོམས་བྱས་ཏེ། ཁོང་ཚོ་ལ་སེམས་ཀྱི་སྤྲོ་ཤུགས་སྤེལ་
ཅི་ཐུབ་ཀྱི་སྒོ་ནས་བདག་སྐྱོང་ཅི་ཐུབ་གང་ཐུབ་བྱེད་རོགས། ནམ་ཞིག་ངའི་བུ་དེ་
གཉེན་སྒྲིག་བྱེད་རྒྱུའི་ལོ་ཚད་དུ་སླེབས་པའི་རྗེས་ལ། རྒྱལ་ཁབ་འདི་ཁ་ཆེ་རུ་འགྱུར་
བའམ་ཡང་ན་ཡེ་ཤུ། དེ་མིན་གཞན་གང་ཞིག་ཏུ་འགྱུར་ནའང་དེ་རང་འདོད་དུ་
བྱེད་ཆོག་གི་རེད། འོན་ཀྱང་ངའི་རེ་བ་ཉག་གཅིག་པོ་དེ། ངའི་བུ་ལོ་ན་སོན་ཏེ་
གཉེན་སྒྲིག་བྱེད་རག་བར་དུ་ཁྱོད་ཀྱིས་ཅི་ཐུབ་གང་ཐུབ་ཀྱི་ཐོག་ནས་ཧིན་དྷུ་ཡི་སྤྱི་
ཚོགས་དེ་མི་ཉམས་རྒྱུན་འཛིན་བྱེད་རྒྱུ་དེ་ཡིན། དེ་འདྲ་ཡིན་དུས་་་
ཞེས་མོ་ཧེམ་གྱིས་རྗོད་བཞིན་པའི་སྐབས་སུ། གྷོ་ར་ཡར་ལངས་ནས་
འགྲོ་རྩིས་བྱེད་བཞིན་ཡོད་པ་མཐོང་ཚེ། སླར་ཡང་མོ་ཧེམ་གྱིས། ཤ་ཤི་ཡི་
གཉེན་སྒྲིག་གི་མཛད་སྒོའི་རྟེན་འབྲེལ་སྐབས་སུ། ཁྱོད་ཀྱིས་བྷི་ནོ་ལ་ནམ་ཡང་
མགྲོན་འབོད་བྱས་ན་འགྲིག་གི་མ་རེད། དེ་གང་ཡིན་ཟེར་ན། དེ་ལྟ་བུའི་འོག་
ནས་བྱ་བ་བསྒྲུབས་པ་ཡིན་ན། དེས་དཀའ་རྙོག་དེ་ལས་མང་བ་ཞིག་བསྐྲུན་
པར་མ་ཟད། དེ་གླེན་པའི་བྱ་སྤྱོད་ཁོ་ན་མ་གཏོགས་འགྱུར་རྒྱུ་མེད་པ་ཞིག་རེད་
དེར་བརྟེན་ཁྱོད་ཀྱིས་དུས་ད་ལྟ་ནས་བཟུང་སྟེ། ཨ་མ་ལ་སྔོན་བརྡ་སྤྲད་ནས་
-1082-

དེའི་ཕྱོགས་ལ་གཟབ་གཟབ་བྱེད་འཇུག་དགོས་ཀྱི་འདུག ཅེས་སྨྲས།
ནམ་ཞིག་གྷོ་ར་ཨ་ནན་དྷ་མོ་ཡེས་ཀྱི་ཁང་མིག་ནང་དུ་འཛུལ་ནས་ཕྱིན་
པའི་སྐབས་སུ། ཁོས་ཨ་ནན་དྷ་མོ་ཡེས་ཀྱིས་མིག་ཤེལ་ཞིག་གྱོན་ནས་ཅོག་ཙེ་
ཞིག་གི་འཁྲིས་སུ་མར་བསྡད་དེ། དངུལ་འཛིན་རྩིས་ཁྲ་ཞིག་གི་ཐོག་ལ་ཐོ་འགོད་
བྱེད་བཞིན་ཡོད་པ་མཐོང་།
གྷོ་ར་དེར་སླེབས་པ་ཨ་ནན་དྷ་མོ་ཡེས་ཀྱིས་མཐོང་དུས། མོས་རང་ཉིད་
ཀྱིས་གྱོན་པའི་མིག་ཤེལ་དེ་མར་ཕུད་དེ། ངག་ནས། མར་སྡོད། ཅེས་དང་། གྷོ་
ར་ཇི་ལྟར་མར་བསྡད་པ་དེ་ལྟར་གྱི་བརྒྱུད་རིམ་ཁྲོད་དུ་ཨ་ནན་དྷ་མོ་ཡེས་ཀྱིས། ངས་
ཁྱོད་ལ་གནད་དོན་ཅིག་གི་སྐོར་ལ་གྲོས་བསྡུར་བྱེད་རྩིས་ཡོད། བྷི་ནོ་ཡི་གཉེན་སྒྲིག་
དེའི་སྐོར་ཁྱོད་ཀྱིས་གོ་ཡོད་པ་དེ་བཤད་མི་དགོས་པ་ཞིག་རེད། ཅེས་དང་། གྷོ་
ར་ཁུ་སིམ་མེར་བསྡད་པ་མཐོང་དུས་ཨ་ནན་དྷ་མོ་ཡེས་ཀྱིས་གོང་གི་སྐད་ཆའི་འཕྲོ་
མཐུད་དེ། བྷི་ནོ་ཡི་ཨ་ཁུ་གནད་དོན་དེའི་ཕྱོགས་ལ་ཁོང་ཁྲོ་ལངས་འདུག དེར་
བརྟེན་ཁོའི་ཕྱོགས་ཀྱི་མི་སུ་ཞིག་ཀྱང་གཉེན་སྒྲིག་གི་མཛད་སྒོའི་ཉིན་མོར་མི་ཡོང་རྒྱུ་
ཡིན་པ་འདྲ། དེར་མ་ཟད་ཕེ་རེ་ཤུ་བྷ་བྷུ་ཡི་ཕྱོགས་ཀྱི་མི་རྣམས་ཀྱིས་ཀྱང་། དེའི་
ཐད་ལ་མཐུན་རྐྱེན་རོགས་རམ་བྱེད་ཀྱིན་ཡོད་མེད་ཐེ་ཚོམ་གྱི་གཞི་ཆེན་པོ་ཞིག་རེད།
དེ་འདྲ་ཡིན་དུས་བྷིན་ཁོ་རང་ཉིད་ཀྱི་ངོས་ནས་གཉེན་སྒྲིག་གི་དགོས་མཁོ་རྣམས་ངེས་
པར་དུ་གྲ་སྒྲིག་མི་བྱེད་ཐབས་མེད་ཅིག་རེད། དེར་བརྟེན་ངའི་སེམས་ལ་ང་ཚོའི་
ཁང་པའི་ནུབ་ཕྱོགས་ཀྱི་ཐོག་རྩེག་གཉིས་པ་དེ་ནས་གཉེན་སྒྲིག་བྱས་པ་ཡིན་ན། དེ་
ཧ་ཅང་གི་སྟབས་བདེ་བོ་དང་ལག་ལེན་འཁེལ་བ་ཞིག་ཡོང་གི་རེད་བསམ་ཡོད། འོག་
ཤོད་ཀྱི་ཁང་རྩེག་དེ་ཁང་གླ་བཏང་ནས་ཡོད་ནའང་། ཐོག་རྩེག་སྒང་མ་དེ་ད་སྐབས་
·1083—

ཁང་གླ་རུ་ལེན་མཁན་མེད་པར་སྟོང་པར་བསྡད་ཡོད་པ་རེད༵། ཅེས་བཤད།
གྷོ་ར་ཡིས། དེ་ཚུལ་ཇི་ལྟར་སྟབས་བདེ་བོ་དང་ལག་ལེན་དུ་འཁེལ་པ་
ཞིག་ཡོང་གི་རེད་དམ། ཞེས་འདྲི་རྩད་བྱས།
ཨ་ནན་དྷ་མོ་ཡེས་ཀྱིས། ངས་ཁོའི་གཉེན་སྒྲིག་གི་དགོས་མཁོ་རྣམས་
ཀྱི་ཕྱོགས་ལ་ལྟ་རྟོག་དང་། དོ་སྣང་མ་བྱས་པ་ཡིན་ན། གཞན་སྐྱེ་བོ་སུ་ཞིག་
གིས་དེ་ལ་ལྟ་རྟོག་དང་སྟངས་འཛིན་བྱེད་རྒྱུ་རེད་དམ། གལ་ཏེ་ངས་དེ་ལ་དོ་
སྣང་བྱེད་མ་ཐུབ་པ་ཡིན་ན། ཁོ་ཏན་ཏན་ཅི་བྱ་གཏོལ་མེད་ཀྱི་གནས་སུ་གྱར་
ངེས་པ་ཞིག་རེད། འོན་ཀྱང་གལ་ཏེ་གཉེན་སྒྲིག་གི་མཛད་སྒོ་དེ་ང་ཚོའི་ཁང་
མིག་དེ་ཚོའི་ནང་དུ་ལག་ལེན་བསྟར་བ་ཡིན་ན། དེ་རྗེས་དཀའ་ངལ་གང་ཡང་
མེད་པའི་ཐོག་ནས་ངས་དགོས་མཁོ་ཅི་ཡོད་འདིར་གྲ་སྒྲིག་ལས་སླ་བོའི་ཐོག་ནས་
བྱེད་ཐུབ་རྒྱུ་རེད། ཅེས་སྨྲས།
གྷོ་ར་ཡིས་སེམས་ཐག་ཆོད་པོའི་སྒོ་ནས། ཨ་མ། དེ་འདྲ་འབྱུང་ཐུབ་
རྒྱུ་དེ་མི་སྲིད་པའི་བྱ་བ་ཞིག་རེད། ཅེས་བཤད།
ཨ་ནན་དྷ་མོ་ཡེས་ཀྱིས། རྒྱུ་མཚན་ཅི་ཞིག་གི་ཕྱིར་དུ་དེ་འདྲ་འབྱུང་མི་
སྲིད་པ་ཞིག་རེད་དམ། ང་ལ་ཁང་པ་དེའི་སྦྱིན་བདག་གི་བཀའ་འཁྲོལ་ཐོབ་
ཡོད། ཅེས་སྨྲས།
གྷོ་ར་ཡིས་ནང་ཚགས་ཀྱི་སྒོ་ནས། མ་རེད། ཨ་མ། གཉེན་སྒྲིག་གི་
བྱ་བ་དེའི་མཛད་སྒོ་ས་ཆ་དེ་ནས་ནམ་ཡང་བྱེད་འོས་པ་ཞིག་མ་རེད། ངས་ཁྱོད་
ལ་དེ་ཁ་ཚོན་བཅད་ནས་བཤད་ཐུབ་རྒྱུ་རེད། དེར་བརྟེན་ཁྱོད་ཀྱིས་ངའི་སྐད་
ཆ་ལ་ཉན་རོགས། ཞེས་སྨྲས།
-1084-

ཨ་ནན་དྷ་མོ་ཡེས་ཀྱིས། ག་རེ་བྱས་ནས་བྷི་ནོ་ཡི་གཉེན་སྒྲིག་གི་མཛད་
སྒོ་དེ་ཁང་པ་དེ་ནས་བྱས་ན་མི་འོས་པ་ཞིག་རེད་དམ། བྷི་ནོ་ཡིས་གཉེན་སྒྲིག་
གི་མཛད་སྒོ་དེ། མནའ་མའི་ཕྱོགས་ཀྱི་ཆོ་ག་ཆོས་ལུགས་གཞིར་བཟུང་གི་བྱེད་
རྩིས་མི་འདུག ཅེས་སྨྲས།
གྷོ་ར་ཡིས་དེ་ལ་དགག་བྱ་བྱས་ཏེ། སྐད་ཆ་དེ་ཚོ་ཚང་མ་ཕན་ཐོགས་
མེད་པའི་རྩོད་པ་ཤ་སྟག་རེད། སྤྱི་ཚོགས་ཀྱི་ཐད་ལ་དེ་འདྲའི་ཞུ་འབུལ་བྱས་
བསྡད་པ་དེ་ལ་དགེ་མཚན་དང་ཕན་ཐོགས་གང་ཡང་འབྱུང་གི་མ་རེད། བྷི་
ནོ་ཁོ་རང་ཉིད་ལ་འདོད་པ་ག་རེ་ཡོད་ན་དེ་ལྟར་དུ་བྱེད་ཆུགས། ང་ཚོས་གཉེན་
སྒྲིག་གི་བྱ་གཞག་དེའི་ཐོག་ལ་མོས་མཐུན་དང་ངོས་ལེན་བྱེད་ཐུབ་རྒྱུ་མ་རེད།
གྲོང་ཁྱེར་ཀ་ལི་ཀ་ཏཱ་ཡི་ནང་ལ་ཁང་པ་མེད་པ་མ་རེད། ཁོ་རང་ཉིད་ལ་ཁོ་རང་
གི་ཁང་པ་ཡང་ཡོད་པ་རེད། ཅེས་བཤད།
ཨ་ནན་དྷ་མོ་ཡེས་ཀྱི་ཕྱོགས་ནས་བཤད་པ་ཡིན་ན། གྲོང་ཁྱེར་ཀ་ལི་
ཀ་ཏཱ་ཡི་ནང་ལ་ཁང་པ་མང་པོ་ཡོད་པ་དེ་ཤིན་ཏུ་གསལ་པོར་ཤེས་ཀྱིན་ཡོད་པ་
ཞིག་རེད། དེ་ལྟ་ནའང་མོ་ལ་མཚོན་ན། བྷི་ནོ་ཁོའི་གྲོགས་པོ་ཐམས་ཅད་དང་།
གཉེན་ཉེ་འབྲེལ་ལྟོས་ཐམས་ཅད་ཀྱིས་བློས་བཏང་ནས་གང་ལྟར་ཁང་གླ་སྤྲད་ནས་
བླངས་པའི་ཁང་པ་ཞིག་གི་ནང་དུ་གྲོགས་མེད་ཁེར་རྐྱང་གི་མི་བསོད་ནམས་དམན་
ཞིང་སྟབས་ཉེས་པ་ལྟ་བུ་ཞིག་བྱས་ཏེ། གཉེན་སྒྲིག་གི་བྱ་བ་ལག་ལེན་བསྟར་
རྒྱུའི་ཕྱོགས་ལ་བསམ་གཞིག་བྱེད་རྒྱུ་དེ་བཟོད་པར་དཀའ་བའི་གནས་ཤིག་ཡིན་
པར་མ་ཟད། དེ་ལ་ཡིད་ཀྱི་འཕེན་པ་ཙམ་ཡང་ཕྱོགས་མི་ཐུབ་པ་ཞིག་རེད། རྒྱུ་
མཚན་དེ་འདྲ་ཡིན་དུས། མོའི་སེམས་ཀྱི་ནང་ལ། བྷི་ནོ་ཡི་གཉེན་སྒྲིག་གི་མཛད་

སྒོ་དེ་ད་ཆར་སྟོང་པ་རུ་བསྡད་ཡོད་པའི་ཁོང་ཚོའི་ཁང་པའི་ཆ་ཤས་དེའི་ཁྲོད་ནས་
ལག་ལེན་བསྟར་རྒྱུའི་སེམས་ཐག་བཅད་ཡོད་པ་དང༌། གལ་ཏེ་སྤྱི་ཚོགས་ཀྱི་
གནོན་ཤུགས་ཀྱི་འོག་ནས་ཡོད་པའི་འགལ་ཟླའི་རྒྱུ་རྐྱེན་གང་ཡང་མེད་པ་ཞིག
གི་འོག་ནས་བྷི་ནོ་ཡི་གཉེན་སྒྲིག་གི་མཛད་སྒོའི་རྟེན་འབྲེལ་དེ། མོ་རང་ཉིད་ཀྱི
ཁང་པ་ནང་ནས་བྱེད་ཐུབ་པ་ཡིན་ན། དེས་ཏན་ཏན་མོ་ལ་སྤྲོ་སེམས་འཁོལ་
ཞིང་འདོད་པ་ཚིམ་པ་ཞིག་འབྱུང་བར་བྱེད་ངེས་པ་ཞིག་རེད།
ཨ་ནན་དྷ་མོ་ཡེས་ཀྱིས་དབུགས་རིང་ཞིག་འཐེན་པ་དང་ཆབས་ཅིག གལ་
ཏེ་ཁྱོད་ཀྱིས་ངའིབས མ་ཚུལ་འདིའི་ཐོག་ལ་ཁ་རྒྱབ་ཏུ་ཕྱོགས་ནས་མི་འདོད་པའི་དང་
བ་ཆེས་ཆེར་བསྟན་པ་ཡིན་ན། དེ་རྗེས་ང་ཚོས་ཁང་པ་ཞིག་ངེས་པར་དུ་གླ་དགོས་
འབྱུང་གི་རེད་ངས་བསམ་གྱིན་འདུག ཡིན་ནའང་དེས་ཏན་ཏན་ང་ལ་ཆེས་ཤིན་
ཏུ་ཉམས་དམའ་བོ་ཞིག་བྱེད་ངེས་པ་ཞིག་རེད། གང་ལྟར་ཡང་ཁྱོད་ཀྱི་སེམས་ལ།
གལ་ཏེ་ངའི་བསམ་ཚུལ་དེ་ལག་ལེན་བསྟར་མི་ཐུབ་པའི་བྱ་གཞག་ཅིག་ཡིན་པ་དང་།
དེའི་ཕྱོགས་ལ་བསམ་གཞིག་ནན་ཆེར་བཏང་བ་ཡིན་ན། དེ་ལ་དགེ་མཚན་ཅི་
ཞིག་འདུག་གམ་སྙམ་པའི་བསམ་བློ་ནམ་ཡང་མ་གཏོང་། ཞེས་སྨྲས།
གྷོ་ར་ཡིས་དེ་ལ་དགག་པ་བརྒྱབས་ཏེ། ཨ་མ། གལ་ཏེ་ཁྱོད་གཉེན་
སྒྲིག་གི་མཛད་སྒོ་དེའི་ཐོག་ལ་བཅར་བ་ཡིན་ན། དེ་ལ་འབྲས་བུ་ཡག་པོ་ཞིག་
གཏན་ནས་འབྱུང་གི་མ་རེད། ཅེས་བཤད།
ཨ་ནན་དྷ་མོ་ཡེས་ཀྱིས་སྐད་ཤུགས་ཆེན་པོ་དང་བཅས། གང་ལྟར་ཁྱོད་
ཀྱིས་སྐད་ཆ་ག་རེ་བཤད་ཀྱིན་ཡོད་དམ། གལ་ཏེ་ང་ཚོ་བྷི་ནོ་ཡི་གཉེན་སྒྲིག་གི
མཛད་སྒོའི་ཐོག་ལ་མ་བཅར་བ་ཡིན་ན། གཞན་སྐྱེ་བོ་སུ་ཞིག་ཡོང་གི་རེད་དམ།

ངས་ཏན་ཏན་དེ་ངོ་ཤེས་རྒྱུའི་འདོད་པ་འདུག ཅེས་སྨྲས།
གྷོ་ར་ཡིས་འགོག་རྐྱེན་ལ་ཅི་མི་སྙམ་པར་ཨུ་ཚུགས་ཀྱི་སྒོ་ནས། མ་རེད།
ཨ་མ། དེ་འདྲ་བྱས་ན་གཏན་ནས་འགྲིག་གི་མ་རེད། ཅེས་བཤད།
ཨ་ནན་དྷ་མོ་ཡེས་ཀྱིས། གྷོ་ར། ཁྱོད་རང་ཉིད་ཀྱི་བསམ་བློའི་ལྟ་གྲུབ་
གཞིར་བཟུང་གི་ཐོག་ནས་ཕྱིན་པ་ཡིན་ན། ཕལ་ཆེར་ཁྱོད་ཀྱིས་བྷི་ནོ་ཡི་ཕྱོགས་
ལ་མོས་མཐུན་དང་ངོས་ལེན་བྱེད་མི་སྲིད་པ་ཞིག་རེད། འོན་ཀྱང་རྒྱུ་མཚན་
དེ་འདྲ་ཞིག་ལ་བརྟེན་ནས་ཁྱོད་ག་རེ་བྱས་ནས་ཁོའི་དགྲ་བོ་རུ་འགྱུར་དགོས་རེད་
དམ། ཞེས་སྨྲས།
གྷོ་ར་ཡི་རྒྱུད་ལ་ཚོར་འདུའི་ངར་ཤུགས་ཏོག་ཙམ་རྒྱས་པ་དང་ཆབས་ཅིག་
སྐད་ཤུགས་ཆེན་པོའི་སྒོ་ནས། ཨ་མ། ཁྱོད་ཀྱིས་སྐད་ཆ་དེ་འདྲ་བཤད་པ་དེ་ཁྱོད་
ཀྱི་ནོར་འཁྲུལ་ཞིག་རེད། ང་ལ་མཚོན་ན་རང་ཉིད་ཀྱི་ངོས་ནས་ལྷེན་ཡི་གཉེན་སྒྲིག་
གི་བྱ་གཞག་དེ་ལ་རྗེས་སུ་ཡི་རང་དང་། མོས་མཐུན་བྱེད་མི་ཐུབ་པའི་ཐོག་ལ་བསམ་
གཞིག་བྱེད་རྒྱུ་དེ་ཡང་བློ་ཕམ་དང་སེམས་པ་མི་སྐྱིད་པ་ཞིག་རེད། ཁྱོད་ཀྱིས་ཤེས་
གསལ་ལྟར། ང་ཁོ་ལ་བརྩེ་བ་དང་དུང་བ་ནང་བཞིན་ཞིག་སྐྱེ་བོ་གཞན་སུ་ཞིག
ཀྱང་ཡོད་པ་མ་རེད། ཡིན་ནའང་ཨ་མ། ད་ལྟའི་བྱ་གཞག་འདི་བརྩེ་བ་དང་
དུང་བའི་དབང་གིས་བྱུང་བའི་སྐད་ཆ་ཞིག་མ་རེད། གྲོགས་པོའི་འབྲེལ་ལམ་དང་
འཁོན་འཛིན་གཏིང་ནད་གང་གིས་ཀྱང་གནད་དོན་འདིའི་ཕྱོགས་ལ་ཤུགས་རྐྱེན་
གྱི་ཟུར་ཙམ་ཡང་སླེབ་པར་བྱེད་ཐུབ་རྒྱུ་མ་རེད།བྷི་ནོ་ཡིས་གནད་དོན་འདིའི་མཇུག་
འབྲས་མཐའ་དག་ལ་ཁོ་རང་ཉིད་ཀྱི་མིག་ཁ་ཕྱེས་ནས་ཕྱི་གསལ་ནང་གསལ་གྱི་སྒོ་
ནས་བྱ་བ་འདིའི་ཁྲོད་དུ་ཞུགས་པ་རེད། ཁོ་ང་ཚོའི་ཕྱོགས་ནས་ཐོན་ཏེ་འགྲོ་འཇུག་

མཁན་དེ་ང་ཚོ་མ་རེད། འོན་ཀྱང་ང་ཚོ་བློས་བཏང་ནས་འགྲོ་མཁན་གྱི་མི་དེ་ཁོ་
རང་རེད། དེར་བརྟེན་ཁོ་རང་ཉིད་ཀྱིས་རེ་སྒུག་བྱས་ནས་བསྡད་ཡོད་པ་ལས་ལྷག་
པའི་གྱོང་གུད་ཚབས་ཆེན་ཞིག་ཁོ་ལ་གང་ཡང་རག་གི་ཡོད་པ་མ་རེད། ཅེས་སྨྲས།
ཨ་ནན་དྷ་མོ་ཡེས་ཀྱིས། གྷོར། བྷིན་ཡིས་ཁྱོད་ཀྱིས་ཁོའི་གཉེན་སྒྲིག་གི་བྱ
གཞག་འདིའི་ཁྲོད་དུ་བྱ་བ་གང་ཞིག་ཀྱང་བསྒྲུབ་རྒྱུ་མིནཔ་ཤེས་ཀྱིན་ཡོད་པ་དེ་དངོས་
གནས་བདེན་པ་རེད། འོན་ཀྱང་ཁོས་ངའི་ཕྱོགས་ནས་ཁོའི་མི་ཚེའི་ནང་གི་ཆེས་ཤིན་
ཏུབཀྲ་ཤིས་པའི་དུས་སྐབས་ཤིག་ལ། ཁོ་གཏན་ནས་བློས་མི་གཏོང་བ་དེ་ཡང་ཤེས
ཀྱིན་ཡོད་པ་རེད། ངས་ཁྱོད་ལ་ཁ་ཚོན་བཅད་ནས་བརྗོད་ཐུབ་པ་ཞིག་ལ། གལ་ཏེ་
ངའི་ངོས་ནས་ཁོའི་མནའ་མ་ལ་བདེ་སྐྱིད་ཀྱི་ཤིས་བརྗོད་ཅིག་མ་སྤེལ་བ་ཡིན་ན། ཁོའི་
གཉེན་སྒྲིག་ལ་དེབས་རིན་ཐང་གཅོག་རྒྱུ་མེད་པ་དེ་བཅག་པ་ཡིན་པ་བྷིནོ་ཡིས་ཤེས་ཀྱི་
མ་རེད་དམ། ཁྱོད་ཀྱི་སེམས་ལ། ངས་བྷིནོ་ཡི་སེམས་པ་དེ་ཅི་འདྲ་ཞིག་ཡིན་པ་དེ་
རྟོགས་ཐུབ་ཀྱིན་མི་འདུག་སྙམ་གྱིན་འདུག་གམ། ཞེས་སྨྲས།
དེ་ལྟར་མོས་སྐད་ཆ་བཤད་པ་དང་ཆབས་ཅིག་མོ་རང་གི་ངོ་གདོང་གི་མིག་
ཆུའི་ཐིགས་པ་དེ་ཕར་ཕྱིས། གྷོ་ར་ཡིས་དེའི་སྐོར་ལ་གསལ་བཤད་བྱེད་རག་
ར་དུ་ཁོའི་སེམས་ཀྱི་ཚོར་འདུའི་ཁྲོད་དུ་བྷི་ནོ་ཡི་དཀའ་རྙོག་གི་རྒྱུ་རྐྱེན་དེས་ཁོ་
ལ་དཀའ་ངལ་ཆེན་པོ་ཞིག་སྐྲུན་གྱིན་འདུག་སྙམ་པ་དང་ལྷན་དུ་ངག་ནས། ཨ་
མ། ཁྱོད་ཀྱིས་རང་ཉིད་སྤྱི་ཚོགས་ཤིག་གི་ཁོངས་གཏོགས་ཀྱི་མི་ཞིག་ཡིན་པ་
དང་། རང་ཉིད་སྤྱི་ཚོགས་དེའི་བཀའ་དྲིན་འོག་ཏུ་འཚོ་ཞིང་གནས་ཡོད་པ་དེ་
ངེས་པར་དུ་ཡིད་ལ་དྲན་དགོས་པ་ཞིག་རེད། ཅེས་བཤད།
ཨ་ནན་དྷ་མོ་ཡེས་ཀྱིས་སྐད་ཤུགས་ཆེན་པོ་དང་བཅས། གྷོ་ར། ངས་

ཁྱོད་ལ་ངའི་ངོས་ནས་ང་རང་ཉིད་ཀྱི་འབྲེལ་ལམ་དེ་ང་རང་ཉིད་ཀྱི་སྤྱི་ཚོགས་ཀྱི་
ཕྱོགས་ནས། དུས་ཡུན་རིང་པོ་ཞིག་གི་སྔོན་ནས་དུམ་བུར་བཏང་བ་ཡིན་ཞེས་
ཡང་ནས་ཡང་དུ་བརྗོད་མ་སོང་ངམ། རྒྱུ་མཚན་དེ་ལ་བརྟེན་ནས། སྤྱི་ཚོགས་
ཀྱིས་ང་ལ་འཁོན་འཛིན་དང་ཞེ་ལོག་བྱེད་ཀྱིན་ཡོད་པར་མ་ཟད། ང་རང་ཉིད་
རང་ཉིད་ཀྱི་ཚོགས་པ་ལས་ཟུར་དུ་ཐོན་ནས་གཅིག་པུར་འདུག་དགོས་པའི་རྒྱུ་
མཚན་ཡང་དེ་མ་རེད་དམ། ཞེས་སྨྲས།
གྷོ་ར་ཡིས་ནང་ཚགས་ཀྱི་སྒོ་ནས། ཨ་མ། ཁྱོད་ཀྱིས་གསལ་བྱེད་བྱས་
པའི་སྐད་ཆ་དེ་དག་གིས་ང་ལ་དེ་བས་གཞན་ཕོག་ཐུག་དང་གནོད་སྐྱོན་གཏོང་
རྒྱུ་མེད་པ་ཞིག་གཏོང་གི་འདུག ཅེས་སྨྲས།
ཨ་ནན་དྷ་མོ་ཡེས་ཀྱིས་དེ་ལ་བརྟག་དཔྱད་དང་འབྲེལ་བའི་སྒོ་ནས། ངའི་
བུ། ཞེས་བརྗོད་ཅིང་མོའི་སེམས་ཀྱི་སྡུག་བསྔལ་དང་འབྲེལ་ནས་ཡོང་བའི་མིག་
ཆུའི་ཐིགས་པ་ལྷུག་ལྷུག་ཏུ་འཛགས་ནས་ཡོང་བཞིན་ཡོད་པ་དེ། ཕར་བལྟས་
ན་གྷོ་ར་ཡི་ལུས་པོ་ཡོངས་རྫོགས་ཀྱི་ཁྲོད་དུ་འདྲེན་བཞིན་ཡོད་པ་ལྟ་བུ་ཞིག་རེད།
དེ་རྗེས་མོའི་ངག་ནས། ང་ལ་ཁྱོད་དེ་ལྟ་བུའི་ཕོག་ཐུག་གི་གདུང་བ་ལས་སྐྱོབ་
པའི་ནུས་པ་མེད་པ་དེ་དཀོན་མཆོག་གིས་ཤེས་ཀྱི་རེད། ཅེས་སྨྲས།
གྷོ་ར་ཡར་ལངས་པ་དང་འབྲེལ། དེས་ན་ཧ་ཅང་ཡག་པོ་འདུག ངས་
ཁྱོད་ལ་ང་རང་ཉིད་ཀྱི་ངོས་ནས་ངེས་པར་དུ་བྱ་བ་ག་རེ་བྱེད་དགོས་ཡོད་མེད་
དེ་བརྗོད་ཆོག ང་བྷི་ནོ་ཡི་འཁྲིས་ལ་སོང་ནས། ཁོ་ལ་རང་ཉིད་ཀྱི་མ་འོངས་
པའི་བྱ་གཞག་ཐམས་ཅད་རང་ཉིད་ཀྱི་སྤྱི་ཚོགས་ལས་ད་དུང་རྒྱང་རིང་དུ་ཁ་བྲལ་
ནས་མི་འགྲོ་བའི་ཆེད་དུ། ཁོ་རང་ཉིད་ཀྱི་ངོས་ནས་གཉེན་སྒྲིག་གི་བྱ་བ་ལ་སྟངས་
1089-

འཛིན་དང་བཀོད་སྒྲིག་བྱེད་རྒྱུའི་འབད་བརྩོན་ངེས་པར་དུ་བྱེད་དགོས་པ་འདུག
དེ་མིན་གཞན་ཁོའི་གཉེན་སྒྲིག་གི་བྱ་གཞག་དེ་ནོར་འཁྲུལ་ཚབས་ཆེན་ཞིག་ཏུ་
འགྱུར་བར་མ་ཟད། ཁོ་རང་ཉིད་ཀྱི་རང་འདོད་ཆེན་པོ་ཞིག་ཏུ་འགྱུར་ངེས་པ་
ཞིག་རེད་ཅེས་བརྗོད་རྒྱུ་ཡིན། ཞེས་སྨྲས།
ཨ་ནན་དྷ་མོ་ཡེས་ཀྱིས་དགོད་འཛུམ་ཞིག་བྱས་པ་དང་མཉམ་དུ། དེ་
ཚོ་ཚང་མ་བདེན་པ་རེད། ཁྱོད་རང་ཉིད་ཀྱི་ངོས་ནས་གང་བསྒྲུབ་ཐུབ་པ་དེ་སྒྲུབས།
ཁོའི་འཁྲིས་སུ་སོང་ནས་ཁོ་ལ་དེའི་སྐོར་སྐད་ཆ་ཤོད། དེ་རྗེས་བྱ་བ་ཅི་ཞིག་འབྱུང་
གི་ཡོད་མེད་ཀྱི་ཕྱོགས་ལ་ང་རང་ཉིད་ཀྱིས་བལྟ་ཆོག ཅེས་སྨྲས།
ནམ་ཞིག་གྷོ་ར་བྷི་ནོ་ཡི་ཕྱོགས་ལ་སོང་ནས་ཡོད་པའི་སྐབས་དེར། ཨ་
ནན་དྷ་མོ་ཡེས་ཀྱིས་དུས་ཡུན་རིང་པོ་ཞིག་གི་ཁྲོད་དུ་རང་ཉིད་ཀྱི་བསམ་བློའི་
འཆར་སྒོ་བརླགས་ནས་བསྡད། དེ་རྗེས་དུས་ཀྱི་བརྒྱུད་རིམ་ཅུང་ཟད་མདུན་
དུ་ཕྱིན་པའི་མཇུག་ལ། མོ་ག་ལེར་བྱས་ཏེ་ཡར་ལངས་ནས་མོ་རང་ཉིད་ཀྱི་
ཁྱོ་གའི་སྡོད་ཤག་ཏུ་ཕྱིན།
ཉི་མ་དེ་རིང་ནི་ཟླ་ཁོངས་དེའི་ཁྲོད་ཀྱི་ཚེས་པ་བཅུ་གཅིག་གི་ཉིན་མོ་དེ་རེད།
དེར་བརྟེན་ཁི་རེས་ཤུ་ན་དྷ་ཡལ་གྱིས་ཁོ་རང་ཉིད་ཀྱི་བཟའ་བཏུང་རྣམས་གྲ་སྒྲིག་
མ་བྱས་པར་བསྡད་ཡོད་པ་དང་། ཁོ་ལ་ཧིན་དྷུ་བའི་ཆོས་ལུགས་ཀྱི་སྐོར་གྱི་དེབ
གཅིག་བྷང་ག་ལ་ཡི་སྐད་ཡིག་ཁྲོད་དུ་གསར་དུ་བསྒྱུར་ནས་ཡོད་པ་ཞིག་རག་
ཡོད་པར་བརྟེན། ཁོ་ཤྭ་བའི་པགས་པ་ཞིག་གི་གདན་ཐོག་ཏུ་བསྡད་ནས་དཔེ་
དེབ་དེ་ཀློག་རྒྱུའི་སྦྱོར་བ་ལ་ཉེ་བར་ཞུགས་ནས་ཡོད་པ་ཞིག་རེད།
ཨ་ནན་དྷ་མོ་ཡེས་དེར་ཡོང་གི་ཡོད་པ་མཐོང་བ་དེས། ཁོ་ལ་བར་ཆད་
-1090-

ཤིན་ཏུ་ཆེན་པོ་ཞིག་བཏང་ཡོད་ནའང༌། མོ་སྒོ་འགྲམ་བརྒྱུད་ནས་འགྲོ་སའི་
ལམ་ཀ་རུ་བསྡད་དེ། རྒྱང་ཐག་རིང་ས་ཞིག་ནས་ཁོ་ལ་གུས་ཞབས་ཚུལ་དང་
ལྡན་པ་ཞིག་བྱས་ཏེ་ངག་ནས། ཁྱོད་ཀྱིས་འདིར་ཉོན་དང༌། ང་ཚོས་ནོར་འཁྲུལ་
ཚབས་ཆེན་ཞིག་བྱེད་ཀྱིན་འདུག ཅེས་གསལ་བཤད་བྱས།
ཁིརེས་ཤུན་དྷཡལ་གྱིས་རང་ཉིད་ཚེ་འདི་སྣང་གི་འཇིག་རྟེན་གྱི་བྱ་གཞག་ལེགས་
ཉེས་ཐམས་ཅད་ཀྱི་ཕྱི་རོལ་ན་གནས་པ་ཞིག་ཏུ་ངོས་འཛིན་བྱེད་ཀྱིན་ཡོད་པར་བརྟེན།
ཁོས་ལེགས་ཉེས་ཕྱོགས་རིས་ཀྱི་དབྱེ་བ་མི་འབྱེད་པའི་རྣམ་འགྱུར་དང་འབྲེལ་བའི་སྒོ་
ནས། ནོར་འཁྲུལ་གྱི་བྱ་བ་ཅི་ཞིག་འདུག་གམ། ཞེས་འདྲི་རྩད་བྱས།
ཨ་ནན་དྷ་མོ་ཡེས་ཀྱིས། ཉི་མ་དེ་རིང་ནས་བཟུང་ང་ཚོས་གྷོ་ར་ལ་ཉི་མ་
གཅིག་ལ་ཡང་མགོ་སྐོར་མ་བཏང་ན་ཡག་པོ་འདུག གནད་དོན་འདི་དཀའ་
རྙོག་ཇེ་ཆེ་དང་ཇེ་ཆེ་རུ་འགྲོ་བཞིན་འདུག ཅེས་འགྲེལ་བཤད་བརྒྱབས།
ནམ་ཞིག་གྷོར་ཡི་དཀའ་ཐུབ་སྒྲིབ་སྦྱོང་གི་མཛད་སྒོའི་རྟེན་འབྲེལ་གྱི་བྱ་གཞག་
ལས་འཕྲོས་པའི་སྐད་ཆ་ཞིག་བརྗོད་ཡོང་བའི་སྐབས་སུ། གནད་དོན་འདི་ཁི་རེས་
ཤུན་དྷ་ཡལ་གྱི་བསམ་བློའི་འཆར་སྒོ་ཁྲོད་དུ་སླེབས་ཡོད་པ་ཞིག་རེད། འོན་ཀྱང་
ཕྱིས་སུ་ཁོ་དཀའ་ཐུབ་ཀྱི་སྒྲུབ་པ་ལ་བརྩོན་པའི་ལྟ་སྤྱོད་ཀྱི་རྣམ་གྲངས་མི་འདྲ་བའི་
ཐབས་ཚུལ་སྣ་ཚོགས་ཤིག་གི་ཁྲོད་དུ་སྡིག་བཤགས་དགེ་སྒྲུབ་ཀྱི་བྱ་བ་ལ་ཆེས་ཆེར་
བརྩོན་གྱིན་ཡོད་པར་བརྟེན། ཁོའི་ཕྱོགས་ལ་གནད་དོན་དེའི་ཐད་ལ་བསྐྱར་དུ་
བསམ་གཞིག་བྱེད་རྒྱུའི་ཁོམ་ལོང་ནམ་ཡང་བྱུང་མྱོང་མེད་པ་ཞིག་རེད།
ཨ་ནན་དྷ་མོ་ཡེས་ཀྱིས་གོང་གི་སྐད་ཆའི་མཇུག་བསྐྱངས་ནས། ད་ཆར་
སོ་ཤིས་མོས་ཀེས་ཀྱི་གཉེན་སྒྲིག་གི་སྐོར་གྱི་སྐད་ཆ་བཤད་དང་ཤོད་བཞིན་ཡོད་པར་

མ་ཟད། དེ་ཕལ་ཆེར་དཔྱིད་ཟླ་ར་བའི་ནང་ལ་འབྱུང་མདོག་ཁ་བོ་ཞིག་རེད། ཉི་
མ་དེ་རིང་ལ་ཐུག་གི་བར་དུ་དུས་ནམ་ཞིག་གི་ཚེ། ང་ཚོའི་ཁང་པའི་ནང་དུ་རྟེན་
འབྲེལ་གྱི་མཛད་སྒོ་ཅི་འདྲའི་རིགས་ཤིག་བྱུང་བ་ཡིན་ནའང་། ངས་བྱ་བ་ཡར་
ཡར་དང་མར་མར་ལ་ཁ་གཡར་ནས་ལྷོར་ང་དང་མཉམ་དུ་ཁྲིད་ནས་ཕྱོགས་གཞན་
ལ་ཕྱིན་པ་ཡིན། དེ་ལྟ་ནའང་དུས་ད་ལྟ་ལ་ཐུག་གི་བར་དུ་ང་ཚོའི་ཁང་པ་འདི་རུ།
རླབས་ཆེན་གྱི་བྱ་བ་གནད་འགག་ཆེ་བའི་རིགས་ཀྱི་རྟེན་འབྲེལ་དང་མཛད་སྒོའི་རིགས་
དེ་འདྲ་གང་ཡང་བྱུང་ཡོད་པ་མ་རེད། འོན་ཀྱང་ཤ་ཤི་ཡི་གཉེན་སྒྲིག་གི་མཛད་
སྒོའི་ཉིན་མོའི་དུས་ཚོད་ཀྱི་བརྒྱུད་རིམ་ཁྲོད་དུ། ང་ཚོས་ཁོ་ལ་ག་རེ་བྱེད་དགོས་རེད་
དམ། ཁྱོད་ཀྱིས་ང་ལ་དེའི་སྐོར་བརྗོད་རོགས། སྡིག་པ་མི་དགེ་བའི་ཕྱོགས་དེ་
ཉིན་རེ་བཞིན་དུ་འཕེལ་ཡོང་གི་འདུག ངས་དཀོན་མཆོག་ལ་ཁོང་གི་ངོས་ནས་བཟོན་
བཞེས་གནང་རྒྱུའི་འབོད་སྐུལ་ཉི་མ་རེ་ལ་ཐེངས་མ་གཉིས་རེ་བྱེད་ཀྱིན་ཡོད་པར་མ་
ཟད། ད་དུང་ངས་ཁོང་ལ། ང་རང་ཉིད་ཀྱི་ངོས་ནས་ཆད་པ་དང་ཉེས་པ་དེ་འདྲའི་
རིགས་ཅི་ཞིག་འཁུར་དགོས་ཡོད་ན་ང་ལ་ཉེས་ཆད་དེ་མྱང་འཇུག་རོགས་ཞེས་འབོད་
སྐུལ་ཞུ་བཞིན་ཡོད། ཡིན་ནའང་ངས་དུས་ནམ་ཞིག་གི་ཚེ། དེའི་ཕྱོགས་ལ་བསམ་
གཞིག་བྱས་པ་ཡིན་ན། གནད་དོན་དེ་མུ་མཐུད་ནས་གསང་སྦས་བྱེད་ཐུབ་རྒྱུ་དེ་
མི་སྲིད་པ་ཞིག་རེད་སྙམ་ནས་ང་ལ་དུས་རྟག་ཏུ་དངངས་སྐྲག་ལང་གི་འདུག་པར་
མ་ཟད། དེས་གྷོ་ར་ལ་ཉམས་དམའ་བར་བྱེད་པའི་རྐྱེན་ཞིག་ཀྱང་ཏན་ཏན་བྱེད་
རྒྱུ་རེད་བསམ་གྱིན་འདུག དེ་རིང་ང་ལ། ཁྱོད་ཀྱི་ངོས་ནས་ད་བར་དུ་ངས་ཁ་
གསང་གཏིང་གསང་མེད་པའི་རང་གཤིས་བཟུང་ནས་བསྡད་པའི་གཤིས་ཀདེ་བཞག་
ནས། གྷོ་ར་ལ་ཁོའི་སྐོར་ཀྱི་གནས་ཚུལ་བཤད་ཆོག་པ་བཀའ་འཁྲོལ་གནང་དགོས་
-1092-

ཡོད། ང་རང་ཉིད་ཀྱི་ལས་དབང་གི་མཛོད་ཁང་སྦུག་ཏུ་ཅི་ཞིག་བདག་ཉར་བྱས་
ཡོད་ན། ང་ལ་དེའི་ཐད་ལ་གདོང་ལེན་བྱེད་འཇུག་རོགས། ཞེས་སྨྲས།
ཁི་རེས་ཤུ་ན་དྷ་ཡལ་གྱི་དཀའ་སྤྱད་དྲག་པོའི་སྒྲིབ་སྦྱོང་གི་ཐད་ལ་བྱུང་བའི་
བར་ཆད་འདིའི་གནད་དོན་ཅི་ཞིག་ལ་ཐུག་པ་རེད་དམ། དེ་ལྷའི་དབང་པོ་བརྒྱ་
བྱིན་གྱིས་ཁོང་ལ་བཏང་བ་ཞིག་རེད་དམ། ཉེ་བའི་ཆ་ནས་བཟུང་ཁོའི་དཀའ་ཐུབ་
ཀྱི་ལྟ་སྤྱོད་དང་འབྲེལ་བའི་ཉམས་ལེན་དེ་ཧ་ཅང་དམ་དྲག་ཆེན་པོ་ཞིག་གི་ཁྲོད་དུ་
ཕྱིན། ཁོས་རང་ཉིད་ཀྱི་དབུགས་ཀྱི་རྒྱུ་བ་དང་བསྟུན་ནས་ཉམས་ལེན་གྱི་རྩལ་ལ་
ལག་ལེན་བསྟར་རྒྱུ་དེ། ཧ་ལམ་མི་སྲིད་པ་ལྟ་བུ་ཞིག་ཏུ་གྱུར་པར་མ་ཟད། ཁོས་
རང་ཉིད་ཀྱི་བཟའ་བཏུང་གི་ཚད་ཀྱང་ཧ་ཅང་ཉུང་དུ་བཏང་བར་བརྟེན། ཁོའི་གྲོད་
ཁོག་གིས་སྔོན་ཆད་ནང་བཞིན་དུ་ཡུན་རིང་པོར་འཚོ་གནས་བྱེད་མི་ཐུབ་པར་མ་
ཟད། ཁོའི་གཟུགས་པོའི་རྒྱབ་ཕྱོགས་ཀྱི་རྩིབ་རུས་རྣམས་ལ་བདེ་སྡུག་གི་ཚོར་བ་
འདྲེན་རྒྱུ་ཡིན་པ་དེ་ཡང་བརྗོད་མི་དགོས་པ་ཞིག་ཡིན་པ་གཏན་འཁེལ་བ་ཞིག་རེད།
དེ་ལྟ་བུའི་དུས་ཚོད་ཀྱི་གནས་སྟངས་ཤིག་གི་འོག་ལ། འདི་ལྟ་བུའི་ཚབས་ཚེའི་འགལ་
རྐྱེན་དང་བར་ཆད་ཅིག་ཁོའི་ཐོག་ལ་སྟབས་འཁེལ་བ་ལ་ཨང་།
ཁི་རེས་ཤུན་དྷ་ཡལ་གྱིས་སྐད་ཤུགས་ཆེན་པོ་དང་བཅས། ཁྱོད་སྨྱོ་བཞིན་
ཡོད་པ་རེད་དམ། གལ་ཏེ་ཁྱོད་ཀྱིས་གནས་ཚུལ་དེ་ད་ལྟ་ཤེས་སུ་བཅུག་པ་ཡིན་
ན། ངས་ཏན་ཏན་དེའི་སྐོར་ལ་ཆེས་ཤིན་ཏུ་དཀའ་བའི་གསལ་བཤད་མང་པོ་ཞིག་
བྱེད་དགོས་འབྱུང་བར་མ་ཟད། ངའི་ལས་ཡོལ་གྱི་རྒས་ཕོགས་ཀྱང་གློ་བུར་དུ་
མཚམས་ཆད་རྒྱུ་ཡིན་པ་གཏན་འཁེལ་བ་ཞིག་རེད། ད་དུང་དེར་མ་ཟད། ང་
ཚོ་ལ་ཉེན་རྟོག་པའི་ཕྱོགས་ནས་ཀྱང་དཀའ་ངལ་དང་བསུན་གཙེར་བྱེད་སྲིད་པ་ཞིག་
-1093-

རེད། སྔོན་ཆད་གང་ཞིག་བྱས་པ་དེ་བྱས་ཚར་བ་རེད། ཁྱོད་ཀྱིས་གནད་དོན་
དེ་ཚོའི་ཕྱོགས་ལ་བཀག་སྡོམ་དང་འགོག་རྐྱེན་ག་རེ་བྱེད་ཐུབ་པ་དེ་བྱོས། གལ་
ཏེ་ཁྱོད་ཀྱིས་དེ་ལ་སྟངས་འཛིན་བྱས་ཏེ་གོ་མ་ཆོད་པ་ཡིན་ན། དེ་ལ་འཇིགས་སུ་
རུང་བའི་སྡིག་པ་མི་དགེ་པའི་ཉེས་དམིགས་གང་ཡང་འབྱུང་གི་མ་རེད། ཅེསབཤད།
ཁི་རེས་ཤུ་ན་དྷ་ཡལ་གྱི་སེམས་ལ། ཁོ་རང་ཉིད་གྲོངས་པའི་རྗེས་ལ་ཁོ་
རང་ཚོས་ག་རེ་བྱས་ན་ཁོ་རང་ཚོའི་འདོད་པ་ལྟར་དུ་བྱེད་ཆོག་གི་རེད། འོན་
ཀྱང་ཁོ་རང་ཉིད་མ་གྲོངས་སྔོན་ལ། གནས་ཚུལ་དེ་ཚོ་བཏང་སྙོམས་སུ་རང་
དགར་བཞག་ནས་ཁོ་རང་ཁེར་རྐྱང་དུ་ཁུ་སིམ་མེར་འདུག་འཇུག་རྒྱུའི་སེམས་
ཐག་བཅད་ཡོད་པ་ཞིག་རེད། ད་དུང་ཁོའི་སེམས་ལ། རང་ཉིད་ཀྱི་ངོས་ནས་
གཞན་ལ་རྗེས་སུ་ཅི་ཞིག་འབྱུང་མིན་གྱི་ཐད་ལ་བསམ་གཞིག་མ་བྱས་པར། རང་
ཉིད་ཟུར་དུ་ཐོན་ནས་བསྡད་པ་ཡིན་ནའང་མཐའ་མཇུག་ཏུ་ཁོའི་ལམ་སྟོན་དང་
རྒྱུས་མངའ་གང་ཡང་མེད་པའི་འོག་ནས་གང་ལྟར་བྱ་བ་དེ་དག་ཐམས་ཅད་
འགྲིག་འགྲོ་བ་ཞིག་ཡོང་གི་རེད་སྙམ་པའི་འཕེན་པ་བཏང་ཡོད་པ་ཞིག་རེད།
ཨ་ནན་དྷ་མོ་ཡེས་ཀྱིས་རེ་འདོད་ཅི་ཞིག་བཏོན་པའི་བྱ་གཞག་དེ་ལ་ལུགས་
མཐུན་གྱི་ཐག་གཅོད་གང་ཡང་མ་བྱུང་བར་བརྟེན། མོ་རེ་ཞིག་ཡར་ལངས
ནས་གནས་དེར་བསྡད་ཅིང་། དེ་རྗེས་ངག་ནས། ཁྱོད་མཐོང་སྣང་ལ་ཅི་འདྲའི་
གཟུགས་པོ་སྐྱོ་རུ་ཕྱིན་ཡོད་པ་དེ་ཁྱོད་ཀྱིས་མཐོང་གི་མི་འདུག་གམ། ཁྱོད་ཀྱི
གཟུགས་པོ་་་ཞེས་སྨྲས།
ཁི་རེས་ཤུ་ན་དྷ་ཡལ་གྱིས་དགོད་འཛུམ་ཅུང་ཟད་ཅིག་བྱས་པ་དང་བསྟུན་
མོའི་སྐད་ཆའི་བཤད་མཚམས་བཅད་དེ། གཟུགས་པོ་ཨེ། ཞེས་བརྗོད་ཅིང་།
-1094-

ཁོའི་སྐད་གདངས་ཀྱི་ནང་དུ་མི་འདོད་པའི་རྣམ་འགྱུར་ཞིག་ཕྱིར་མངོན་པར་བྱས་
པ་དེ་ནི། ཁོ་རང་ཉིད་ཀྱི་བཟའ་ཟླའི་ཕྱོགས་ནས་འདི་འདྲའི་གླེན་རྟགས་ཅིག་སྟོན་
གྱིན་འདུག་སྙམ་པའི་རྣམ་པ་ཕྱིར་མངོན་ཐབས་བྱས་པ་ཞིག་རེད། ཁོ་གཉིས་ཀྱི་
བར་ལ་བྱུང་བའི་བརྗོད་གཞིའི་གནད་དོན་དེའི་མཐའ་སྡོམ་དུ་སླེབས་དུས། དེའི་
ཐད་ལ་འདོད་པ་ཚིམ་པའི་ཐག་གཅོད་ཅིག་མ་བྱུང་བར་བརྟེན། ཁི་རེས་ཤུ་ན་དྷ་
ཡལ་ཡང་བསྐྱར་ཁོ་རང་ཉིད་ཀྱི་ཤཱབའི་ལྤགས་གདན་སྟེང་དུ་མརབསྡད་ནས་རང་
ཉིད་ཀྱི་ཉམས་སུ་ལེན་པའི་སྒྲིབ་སྦྱོང་གི་ཁྲོད་ལ་མཐའ་གཅིག་ཏུ་ཞུགས་ནས་བསྡད།
དུས་སྐབས་འདིའིབརྒྱུད་རིམ་གྱི་རིང་ལ། མཱོ་ཧེམ་ཕྱི་རོལ་གྱི་ཁང་མིག་ཅིག་
གི་ནང་དུ་བསྡད་དེ། ཁོ་རང་ཉིད་ཀྱི་སློབ་སྟོན་པ་ཧིན་དྷུབའི་ཉམས་ལེན་པ་དེ་དང་
མཉམ་དུ་བློ་རྩེ་གཅིག་ཏུ་བསྒྲིམས་པའི་སྒོ་ནས་འགྲོ་བ་མི་ཡི་ཆེས་མཐའ་མཇུག་གི་
བླ་མེད་ཀྱི་ཉིང་དགོས་དང་། གཞན་ཆོས་ལུགས་ལ་ཡིད་ཆེས་དང་དད་མོས་
བྱེད་མཁན་རྣམས་ཀྱི་མི་ཚེའི་བྱ་གཞག་ཁྲོད་ཀྱི་ལྟ་གྲུབ་གཏིང་ཟབ་པ་རྣམས་ཀྱི་ཐོག་
ལ་འདྲི་གཏུགས་དང་གྲོས་མོལ་བྱས་ནས་བསྡད་ཡོད་པ་དང་། དེ་མིན་ད་དུང་ཁྱིམ་
ཚང་ཡོད་པའི་མི་ཞིག་ལ་མཚོན་ན། སྐྱེ་བོ་དེ་ཉེས་སྐྱོན་གྱི་འཇིགས་པ་ལས་བརྒལ་
ཏེ། ཐར་པའི་གོ་འཕང་གི་ཕྱོགས་ལ་སླེབ་ཐུབ་དང་མི་ཐུབ་སོགས་ཀྱི་སྐོར་ལ་ཡང་
གྲོས་མོལ་བྱས། དེ་ལྟ་བུའི་དོགས་གཞིའམ་དཔྱད་གཞི་རུ་ཕུལ་བའི་གནད་དོན་
ཞིག་ཁོས་ཉམས་དམའ་བོ་དང༌། སེམས་ཀྱི་དངངས་སྐྲག་དང་བཅས་རིག་པ་
བསྒྲིམས་ནས་བརྗོད་པ་ལ་བལྟས་ན། ཕལ་ཆེར་ཁོའི་མི་ཚེ་ཧྲིལ་པོ་དེ་དྲི་བ་དེའི་ལན་
གྱི་ཕྱོགས་ལ་བརྟེན་ནས་ཡོད་པ་ལྟ་བུ་ཞིག་རེད། ཧིན་དྷུ་བའི་ཉམས་ལེན་པ་དེས་
མཱོ་ཧེམ་ལ་བསླབ་བྱ་སེམས་གསོ་བྱེད་རྒྱུའི་ཐམས་ཤེས་གང་ཡོང་བསྟེན་པ་དང་ལྷན་
-1095-

དུ་ངག་ནས། ཁྱིམ་ཚང་ཡོད་པའི་མི་ཞིག་ལ་མཚོན་ན།ཉེས་དམིགས་ཀྱི་འཇིགས་
པ་མཐའ་དག་ལས་གྲོལ་བར་བྱས་ཏེ། ཐར་པའི་གོ་འཕང་འཐོབ་པར་བྱེད་མ་ཐུབ་
ནའང་། སྐྱེ་བོ་དེ་དག་གིས་ཞི་བདེའི་ཞིང་ཁམས་མཐོ་རིས་ཀྱི་གོ་འཕང་འཐོབ་པར་
བྱ་ཐུབ་རྒྱུ་རེད། ཅེས་གསལ་བཤད་བྱས།
དེ་ལྟ་ནའང་། མཱོ་ཧེམ་ལ་དེ་ལྟ་བུའི་སེམས་ཀྱི་གདེང་འཇོག་གི་བློ་རྩེ་གཏད་
ས་ཞིག་གིས་ཡིད་ཀྱི་རེ་འདོད་ཡོངས་སུ་སྐོང་མི་ཐུབ་པ་ཞིག་རེད། གང་ཡིན་ཟེར་
ན་ཁོའི་ཞེ་འདོད་ཀྱི་འདུན་པ་ཤུགས་དྲག་པོ་དེ་ནི། ཐར་པའི་གོ་འཕང་གི་ཕྱོགས
ལ་ཆེད་དུ་གཏད་ནས་ཡོད་པ་ཞིག་ཡིན་དུས། ཁོ་ལ་ཞི་བདེའི་ཞིང་ཁམས་སམ།
མཐོ་རིས་ཀྱི་གོ་འཕང་ཙམ་ཞིག་གིས་རེ་བ་ཚིམ་མི་ཐུབ་པ་ཞིག་རེད། ཁོའི་སེམས་
ལ། གལ་ཏེ་ཁོ་རང་ཉིད་ཀྱིས་ནམ་ཞིག་རང་གི་བུ་མོའི་གཉེན་སྒྲིག་གི་བྱ་གཞག་
དེ་རེ་འདོད་ཚིམ་པ་ཞིག་གི་ངང་ནས་མཇུག་བསྡུ་ཐུབ་པ་ཡིན་ན། དེ་རྗེས་ཁོས་ལྷག་
བསམ་རྣམ་དག་གི་སྒོནས་རང་ཉིད་ཀྱི་སློབ་སྟོན་པ་ཧིན་དྷུཉམས་ལེན་པ་དེ་ལ་ཞབས་
ཞུབསྒྲུབ་རྒྱུ་དང་། ཐར་པའི་གོ་འཕང་གི་འབྲས་བུ་མཐའ་འཁྱོལ་བ་ཞིག་བྱེད་དགོས་
སྙམ་པའི་དམ་བཅའ་བཞག་ཡོད་པ་ཞིག་རེད། དེར་བརྟེན་ཁོའི་ཡིད་ཀྱི་རེ་འདོད་
མཐར་ཐུག་གི་དམིགས་ཡུལ་དེ་ལས་སྐྱེ་བོ་སུ་ཞིག་གིས་ཀྱང་ཁོའི་སེམས་ཀྱི་སྣང་བ་
གཞན་དུ་གཡེང་བཅུག་སྟེ་ཁ་ཕྱོགས་བསྒྱུར་མི་ཐུབ་པ་ཞིག་རེད། དེ་ལྟ་ནའང་ཁོའི་
བུ་མོའི་གཉེན་སྒྲིག་གི་དོན་རྐྱེན་དེ་སྟབས་བདེ་ཞིང་ལས་སླ་བོ་ཞིག་མ་རེད། དེའི་
ཕྱོགས་ལ་ཁོའི་ལམ་སྟོན་གྱི་བཤེས་གཉེན་གྱིས་ཁོ་ལ་སྙིང་རྗེ་བསྒོམས་ན་མ་གཏོགས།
གཞན་སུ་ཞིག་གིས་ཀྱང་དེའི་ཐོག་ལ་སེམས་གསོ་བྱེད་མི་ཐུབ་པ་ཞིག་རེད།། །།

ལེའུ་རེ་བདུན་པ།
།གྷོ་ར་ཡི་སེམས་ལ། ཁོ་དང་སུའུ་ཆར་རས་ཐ་གཉིས་ཀྱི་འབྲེལ་
ལམ་ཁྲོད་དུ། རང་འདོད་དུ་བྱུང་བའི་འཁྲུལ་སྣང་གི་དོན་རྐྱེན་ཏོག་ཙམ་ཞིག་
བྱུང་འདུག་སྙམ་པའི་ཡིད་ཀྱི་ཚོར་འདུ་གཡོ་བཞིན་དུ། ཕྱིན་ཆད་རང་ཉིད་ཀྱི་
ངོས་ནས་དེའི་ཐད་ལ་དོགས་ཟོན་ངེས་པར་དུ་བྱེད་དགོས་འདུག་སྙམ་པའི་ཡིད་
ཀྱི་དམ་བཅའ་བཞག ཁོའི་སེམས་ལ། རང་ཉིད་གང་ཞིག་གི་ཁྲོད་དུ་ཞུགས་
ནས་ཡོང་བཞིན་ཡོད་པའི་འདྲིས་གོམས་ཅན་གྱི་བརྒྱུད་ལམ་དེ་རང་ཉིད་ཤིན་
ཏུ་རྨོངས་པར་བྱེད་པའི་བྱ་གཞག་སྟོབས་ཤུགས་ལྡན་པ་ཞིག་ཡིན་པ་དང་། དེས་
རང་ཉིད་ཀྱིས་སྤྱི་ཚོགས་ལ་ཁ་དན་བྱས་པའི་འགན་འཁུར་དང་དམ་བཅའཐམས་
ཅད་བརྗེད་དུ་བཅུག་འདུག་སྙམ་པའི་བསམ་བློ་འཁོར།
ནམ་ཞིག་གྷོ་ར་ཡིས་རང་ཉིད་ཀྱི་ཞོགས་པའི་མཆོད་འབུལ་གསོལ་འདེབས་
ཀྱི་རིམ་པ་དེ་ཚར་རྗེས། ཁོ་ཕྱིར་རང་ཉིད་ཀྱི་ཁང་མིག་ནང་དུ་ཕྱིན་ཞིང་། སྐབས་
དེར་ཕེ་རེ་ཤུ་བྷ་བྷུ་ཡིས་རང་ཉིད་དེར་བསྒུགས་ནས་ཡོད་པ་མཐོང་། ཁོས་ཕེ་
—1097—

རེ་ཤུ་བྷ་བྷུ་མཐོང་ཚེ། ཁོའི་སེམས་ལ་གློ་བུར་བའི་སྤྲོ་སེམས་འགོག་ཏུ་མེད་པ་
ཞིག་སྐྱེས། གང་ཡིན་ཟེར་ན། ཁོ་ལ་མཚོན་ན་ཕེ་རེ་ཤུ་བྷ་བྷུ་དང་ཁོ་གཉིས་ཀྱི་
བར་གྱི་འབྲེལ་བ་དེ་ཁ་ཞེ་གཉིས་མེད་ཀྱི་འབྲེལ་ལམ། རང་བཞིན་ལྷན་སྐྱེས་
ཀྱི་རང་གཤིས་འོག་ནས་བྱུང་བའི་གནས་ཚུལ་དམིགས་བསལ་བ་ཞིག་ཡིན་པ་
དེ་ཚོར་མི་ཐུབ་པ་མི་སྲིད་པ་ཞིག་རེད།
ནམ་ཞིག་གྷོ་ར་ཡིས་ཕེ་རེ་ཤུ་བྷ་བྷུ་ལ་བརྩི་འཇོག་གུས་འདུད་བྱས་པའི་
མཚམས་དེར། ཕེ་རེ་ཤུ་བྷ་བྷུ་ཡིས་གྷོ་ར་ལ། བྷི་ནོ་ཡི་འབྱུང་འགྱུར་གྱི་གཉེན་
སྒྲིག་གི་སྐོར་དེ། ཁྱོད་ཀྱིས་གོ་ཡོད་ཤག་རེད། ཅེས་བཤད།
གྷོ་ར་ཡིས། རེད། དེ་ངས་གོ་བྱུང་། ཞེས་ཁོས་སྐད་ཆ་ལ་ངོས་ལེན་བྱས།
ཕེ་རེ་ཤུ་བྷ་བྷུ་ཡིས་གོང་གི་སྐད་ཆའི་ཐོག་ལ་སྙོན་པ་ཞིག་བརྒྱབས་ཏེ། ཁོས་
གཉེན་སྒྲིག་གི་ཆོ་ག་བྷ་རཱ་མོ་ཡི་ཆོས་སྤྱོད་ལམ་ལུགས་གཞིར་བཟུང་གི་ཐོག་ནས
བྱེད་རྒྱུའི་གྲ་སྒྲིག་བྱེད་ཀྱིན་མི་འདུག ཅེས་སྨྲས།
གྷོ་ར་ཡིས་བརྟག་དཔྱད་དང་འབྲེལ་བའི་སྒོ་ནས། དེ་འདྲ་ཡིན་ན། ཁོ་
གཉིས་ཀྱི་གཉེན་སྒྲིག་གི་བྱ་གཞག་དེ་འབྱུང་ཐུབ་རྒྱུ་མ་རེད། ཅེས་བཤད།
ཕེ་རེ་ཤུ་བྷ་བྷུ་ཡིས་དགོད་འཛུམ་ཞིག་བྱས་ཏེ། ང་ཚོ་གནད་དོན་དེའི་
ཕྱོགས་ནས་དགག་སྒྲུབ་ཀྱི་རྩོད་པ་ཞིག་གི་ཁྲོད་དུ་གཏན་ནས་ཞུགས་དགོས་མ་
རེད། ང་ཚོའི་མི་ཚོགས་ཀྱི་ཁྲོད་ཀྱི་སྐྱེ་བོ་སུ་ཞིག་ཀྱང་གཉེན་སྒྲིག་གི་ཉིན་མོ་དེར་
གཅར་རྒྱུ་མ་རེད། ངས་བྷི་ནོ་ཡི་གཉེན་ཉེ་དང་འབྲེལ་བ་ཡོད་པ་རྣམས་ཀྱང་
གཉེན་སྒྲིག་གི་མཛད་སྒོ་དེར་ཞུགས་རྒྱུ་མ་རེད་ཅེས་གོ་བྱུང་། ངའི་བུ་མོའི་ཕྱོགས་
ནས་བཤད་པ་ཡིན་ན། གཉེན་སྒྲིག་གི་ཉིན་མོ་དེར་ང་གཅིག་པུ་ཡིན་རྒྱུ་རེད།
-1098-

ངས་ཚོད་དཔག་བྱས་པ་ཡིན་ན། བྷི་ནོ་ཡི་ཕྱོགས་ལ་ཡང་ཁྱོད་མ་གཏོགས་སྐྱེ་
བོ་གཞན་སུ་ཞིག་ཀྱང་ཡོད་རྒྱུ་མ་རེད་བསམ་གྱིན་འདུག དེ་ནི་ང་དེ་རིང་ཁྱོད་
དང་མཉམ་དུ་གྲོས་བསྡུར་དང་ཐག་གཅོད་བྱེད་དུ་ཡོང་དགོས་བྱུང་བའི་རྒྱུ་མཚན་
ཡང་ཡིན། ཞེས་སྨྲས།
གྷོ་ར་ཡིས་མགོ་བོ་གཡུག་གཡུག་བྱེད་བཞིན་དུ་སྐད་ཤུགས་ཆེན་པོ་དང་
བཅས། གནད་དོན་དེའི་ཕྱོགས་ལ་ང་དང་མཉམ་དུ་གྲོས་བསྡུར་བྱས་པ་ལ་
དགེ་མཚན་ག་རེ་ཡོད་པ་རེད་དམ། ངས་དོན་རྐྱེན་དེ་དང་འབྲེལ་བའི་ཐད་
ལ་བྱ་བ་གང་ཡང་གཏན་ནས་བསྒྲུབ་རྒྱུ་མིན། ཞེས་བཤད།
ཕེ་རེ་ཤུ་བྷ་བྷུ་ཡ་མཚན་པ་དང་ཆབས་ཅིག་ཁོའི་ངོ་གདོང་ལ་གཅིག་བལྟས་
པ་དང་འབྲེལ་ངག་ནས། ཁྱོད་ཀྱིས་བྱ་གཞག་དེའི་ཁྲོད་དུ་བྱ་བ་གང་ཡང་བསྒྲུབ་
རྒྱུ་མིན་ནམ། ཞེས་སྨྲས།
དུས་ཀྱི་བརྒྱུད་རིམ་འཁྱུག་ཙམ་ཞིག་གི་རིང་ལ་ཕེ་རེ་ཤུ་བྷ་བྷུ་ཡ་མཚན་
པ་དང་ཧོན་འཐོར་བ་མཐོང་དུས། གྷོ་ར་ཡི་སེམས་ལ་ཁ་སྐྱེངས་པོ་དང་ངོ་ཚ་
བའི་ཚོར་བ་ཞིག་སྐྱེས་ནའང༌། ཁོ་རང་ཉིད་ལ་ངོ་ཚའི་ཚོར་འདུ་ཞིག་སྐྱེས་པའི་
རྒྱུ་མཚན་འོག་ནས་ཁོས་སྔར་ལས་ཀྱང་ལྡབ་ཉིས་འགྱུར་གྱི་རང་ཚུགས་བརྟན་
པོ་བཟུང་སྟེ། སྐད་ཤུགས་ཆེན་པོ་དང་བཅས། ང་ལྟ་བུ་ཞིག་ལ་མཚོན་ན།
གནད་དོན་དེའི་ཐད་ལ་ངེས་པར་དུ་བྱ་བ་ཞིག་སྒྲུབ་དགོས་ཇི་ལྟར་འབྱུང་གི་རེད་
དམ། ཞེས་སྨྲས།
ཕེ་རེ་ཤུ་བྷ་བྷུ་ཡིས། ངས་ཁྱོད་རང་ཁོའི་གྲོགས་པོ་ཡིན་པ་ཤེས་ཀྱིན་ཡོད།
དུས་སྐབས་འདི་ལྟ་བུ་ཞིག་གི་ཚེ་ན། གྲོགས་པོ་དེ་མེད་དུ་མི་རུང་བའི་ཕན་ཐོགས་

ཤོས་ཤིག་ཡིན་དགོས་རེད། དེ་མ་རེད་དམ། ཞེས་སྨྲས།
གྷོ་ར་ཡིས། ང་ཁོའི་གྲོགས་པོ་ཡིན་པ་དེ་བདེན་པ་རེད། ཡིན་ནའང་
དེ་ནི་ང་འཇིག་རྟེན་འདིའི་ཁྲོད་དུ་ངེས་པར་དུ་གནས་པར་བྱེད་དགོས་པའི་འཆིང་
ཐག་ཁོ་ན་མིན་པ་ཙམ་དུ་མ་ཟད། ཧ་ཅང་གི་གལ་ཆེ་བའི་བྱ་གཞག་ཅིག་ཀྱང་
མ་རེད། ཅེས་སྨྲས།
ཕེ་རེ་ཤུ་བྷ་བྷུ་ཡིས་འདྲི་རྩད་ཀྱི་ཚུལ་དུ། གྷོ་ར། ཁྱོད་ཀྱི་བསམ་བློའི་
རྟོག་གཞིགས་ཁྲོད་དུ། བྷི་ནོ་ཡི་སྤྱོད་ལམ་ཐོག་ལ་མ་འགྲིག་པ་ཞིག་གམ། ཡང་
ན་ཁོའི་ཕྱོགས་ནས་དམ་པའི་ཆོས་ལ་སྡང་སེམས་བྱས་པའི་ཚུལ་མིན་གྱི་བྱ་བ་ཞིག་
བྱས་པ་མཐོང་གི་འདུག་གམ། ཞེས་དྲིས།
གྷོ་ར་ཡིས། དམ་པའི་ལྷ་ཆོས་ལ་རྣམ་པ་མི་འདྲ་བ་གཉིས་ཡོད་པ་དང་
། རྣམ་པ་གཅིག་ནི་སྐྱེས་བུའི་ཤེས་རྒྱུད་ཀྱིས་བསྡུས་པའི་ནང་གི་ལྷ་ཆོས་རེད།
དེ་སྤྱི་ཚོགས་ཀྱི་ཁྲིམས་སྲོལ་གྱི་ཆོས་ཉིད་འོག་ནས་མངོན་དུ་གྱུར་པ་ཡིན་ན། སྤྱི་
ཚོགས་དེའི་ཐོག་ལ་གྱོང་གུད་དང་ཉམས་ཉེས་ཅི་ཞིག་འགྲོ་བཞིན་ཡོད་མེད་ལ་
ཁྱོད་ཀྱིས་བསམ་གཞིག་གང་ཡང་མ་བྱས་པ་ཡིན་ན། ཆོས་ལུགས་དེ་ལ་གདེང་
འཇོག་གང་ཡང་བྱེད་ཐུབ་རྒྱུ་མ་རེད། ཅེས་བཤད།
ཕེ་རེ་ཤུ་བྷ་བྷུ་ཡིས། སྤྱི་ཚོགས་ཀྱི་ཁྲོད་དུ་ཁྲིམས་སྲོལ་གྲངས་ཀྱིས་མི་ཟིན་
པ་ཞིག་ཡོད་པ་རེད། འོན་ཀྱང་ཁྱོད་ཀྱིས་ཁྲིམས་སྲོལ་དེ་དག་རེ་རེའི་ཕྱོགས་
ལ་དམ་པའི་ལྷ་ཆོས་ཀྱི་རྣམ་གཞག་དེ་མངོན་ཏུ་གྱུར་ཡོད་ཤག་བྱེད་ཀྱིན་ཡོད་དམ།
ཞེས་སྨྲས།
སྐབས་འདིར་སླེབས་དུས། ཕེ་རེ་ཤུ་བྷ་བྷུ་ཡིས་གྷོ་ར་ཚུལ་ཇི་ལྟ་བུའི་དཀའ་

ངལ་ཞིག་གི་ཁྲོད་དུ་ལྷུང་ནས་ཡོད་པ་དེ་རྟོགས། དེ་ལ་བརྟེན་ནས་ཁོས་གྷོ་ར་ཡིས་
བཤད་པའི་སྐད་ཆ་སྟེ། ཁོ་རང་ཉིད་སེམས་པ་ལ་སེམས་པ་རང་ཉིད་ཀྱི་ངོས་
ནས་གཡོ་འགུལ་གྱི་སྐུལ་སློང་བྱས་ཤིང་། གཡོ་འགུལ་གྱི་སེམས་གྱི་སྐུལ་སློང་ངམ་
བརྒྱུད་རིམ་དེའི་ཁྲོད་ནས་ཁོ་ངེས་གཏན་གྱི་ཐག་གཅོད་ཅིག་གི་ཐོག་ལ་སླེབས་པ་
རེད། དོན་དངོས་ཀྱི་ཆ་ནས་བཤད་ན། ཁོ་རང་ཉིད་ཀྱི་སེམས་ཀྱི་རྣམ་པར་ཤེས་
པའི་ཁྲོད་དུ་གང་ཞིག་ཡོད་པ་དེ་ཕྱི་གསལ་ནང་གསལ་བྱས་ཏེ། ཁ་སངས་ནས་
བརྗོད་རྒྱུའི་ཐད་དུ། ཁོལ་དེ་བས་ཀྱང་ཐེ་ཚོམ་དང་སོམ་ཉིའི་རིགས་གང་ཡང་མེད་
པ་ཞིག་རེད། ཁོས་སྐད་ཆ་གང་བཤད་པའི་དོན་རྩ་གཅིག་ཏུ་དྲིལ་བའི་སྙིང་པོ་དེ་
ནི། གལ་ཏེ་ང་ཚོས་སྤྱི་ཚོགས་ཀྱི་ཁྲིམས་སྲོལ་ཀྱི་ཤུགས་རྐྱེན་འགོག་ཏུ་མེད་པའི་
འོག་ནས། ང་རང་ཚོ་སྤྱི་ཚོགས་ཀྱི་དབང་འོག་ལ་མགོ་འབུལ་ལུས་འབུལ་བྱས་
ཏེ་རྩིས་སྤྲོད་གཏོང་མ་ཐུབ་པ་ཞིག་ཡིན་ན། དེ་རྗེས་ང་ཚོས་སྤྱི་ཚོགས་དེ་དགོས་མཁོ་
ཅི་ཞིག་གི་ཆེད་དུ་འཚོ་ཡོད་པའི་ནང་གི་དགོས་འདུན་གཏིང་ཟབ་པ་དེའིབརྒྱུད་རིམ་
ཁྲོད་དུ། འགལ་རྐྱེན་དང་བར་ཆད་བསྐྲུན་ངེས་པ་ཞིག་རེད། རྒྱུ་མཚན་གང་
ཡིན་ཞེ་ན། དེ་ལྟ་བུའི་མཐར་ཐུག་གི་དམིགས་ཡུལ་གྱི་འདུན་པ་དེ། མི་མངོན་
པའི་ཚུལ་དུ་གནས་ཡོད་པ་དང་། དེ་ལྟབུའི་ཚུལ་དེ་གསལ་པོ་བྱས་ནས་རྟོགས་པའི་
རྣམ་དཔྱོད་དེ་ང་ཚོ་སུ་ཞིག་ལ་ཡང་མེད་པ་ཞིག་རེད། དེར་བརྟེན་ང་ཚོ་ལ་རང་
ཉིད་ཀྱི་བསམ་བློའི་ཐག་གཅོད་དེ་ཕར་བཞག་ནས། སྤྱི་ཚོགས་ལ་བསམ་ཤེས་བྱེད་
ཐུབ་པའི་ནུས་ཤུགས་ཏོག་ཙམ་ཞིག་ངེས་པར་དུ་དགོས་པ་དེའི་ཐོག་ནས། ང་རང་
ཚོ་རང་ཉིད་ཀྱི་ངོས་ནས་སྤྱི་ཚོགས་ལ་བརྩི་འཇོག་དང་གདེང་འཇོག་ཅི་འདྲ་ཞིག་བྱེད་
ཀྱིན་ཡོད་མེད་དེ་སྟོན་དགོས་རེད། ཅེས་བཤད་པ་ཞིག་རེད།
-1101-

ཕེ་རེ་ཤུ་བྷ་བྷུ་ཡིས་བློ་རྩེ་གཅིག་ཏུ་བསྒྲིམས་ནས་གྷོ་ར་ཡིས་གང་བཤད་
པའིསྐད་ཆ་ཐམས་ཅད་ལ་དོ་སྣང་ཆེན་པོའི་སྒོ་ནས་མཇུག་ལ་སླེབས་རག་བར་
དུ་ཉན་ནས་ཡོད་པ་གྷོ་ར་ཡིས་ཚོར་ཚེ། ཁོའི་སེམས་ཀྱི་ནང་ལ་ཁོ་རང་ཉིད་ཀྱི་
འཛེམ་ཟོན་མེད་པའི་སྤྱོད་པ་ལ་ཅུང་ཟད་ངོ་ཚ་ཞིང་ཁ་སྐྱེངས་ཏེ། སྐད་ཆ་བཤད་
རྒྱུའི་མཚམས་བཞག དེ་རྗེས་ཕེ་རེ་ཤུ་བྷ་བྷ་ཡིས། ངའི་ངོས་ནས་ཁྱོད་ཀྱིས་
གང་བཤད་པའི་སྐད་ཆ་ཐམས་ཅད་ཀྱི་འགག་རྩའི་དོན་སྙིང་དེ་ལ་མོས་མཐུན་
དང་ངོས་ལེན་བྱེད་ཀྱིན་ཡོད། གང་ཡིན་ཟེར་ན། ཁྱོད་ཀྱིས་བརྗོད་པ་ལྟར།
དཀོན་མཆོག་གིས་སྤྱི་ཚོགས་ཁྲོད་དུ་རྣམ་པར་འདྲ་མིན་སྟོན་རྒྱུ་ལ་དམིགས་བསལ་
གྱི་དགོས་པ་དང་རྒྱུ་མཚན་ཞིག་ཡོད་པ་དེ་བདེན་པ་ཡིན་པར་མ་ཟད། དེ་ལྟ་
བུའི་ཁོང་གི་དམིགས་བསལ་གྱི་དགོས་པ་དང་ཡིད་ཀྱི་རེ་འདོད་དེ་སྐྱེ་བོ་ཐམས་
ཅད་ལ་མངོན་དུ་གུར་མི་ཐུབ་པ་དེ་ཡང་བདེན་པ་རེད། འོན་ཀྱང་དེ་ལྟ་བུའི་
དཀོན་མཆོག་གི་ཡིད་ཀྱི་རེ་འདོད་མཐར་ཐུག་པ་དེ་ཞིབ་ཅིང་ཕྲ་བའི་སྒོནས་གསལ་
པོར་རྟོགས་ཐུབ་པའི་འབད་བརྩོན་དང་། ཐབས་ཤེས་བྱེད་རྒྱུ་དེ་འགྲོ་བ་མི་རྣམས་
ཀྱི་ལས་འགན་ཞིག་ཡིན་པ་ལས། དེ་མིན་དཀོན་མཆོག་ཁོང་གི་དམིགས་ཡུལ་
མཐར་ཐུག་པ་དེ། དཀོན་མཆོག་ཁོང་རང་ཉིད་ཤེས་རྒྱུད་ཀྱིས་མ་བསྡུས་པའི་
ཤིང་སྡོང་ཞིག་གི་ཡལ་ག་ལྟ་བུ་ཞིག་ཏུ་བརྩིས་ནས། མི་ཚེ་ཧྲིལ་པོའི་ཁྲོད་དུ་ཁྲིམས་
དང་ལུགས་སྲོལ་ལ་བརྩི་འཇོག་དང་གུས་བཀུར་བྱེད་རྒྱུ་དེ་མ་རེད། ཅེས་བཤད།
གྷོ་ར་ཡིས། ངའི་བསམ་བློའི་ལྟ་ཚུལ་ནི། གལ་ཏེ་ང་ཚོས་ཕྱོགས་ཐམས་
ཅད་ཀྱི་ངོས་ནས་བསམ་གཞིག་བྱས་ཏེ། བྱ་བ་ཐམས་ཅད་ཀྱི་ཐོག་མར་སྤྱི་ཚོགས་
ལ་བརྩི་བཀུར་དང་། དེའི་ལམ་ལུགས་ལ་དང་ལེན་བྱས་པ་ཡིན་ན། དེ་རྗེས་

ང་རང་ཚོའི་གཤིས་རྒྱུད་ཀྱི་དམིགས་ཡུལ་ངོ་མ་འམ། མཐར་ཐུག་པ་དེ་གསལ་
པོ་བྱས་ནས་ལྷང་ལ་འབུད་རྒྱུ་རེད། དེ་མིན་ང་ཚོས་སྤྱི་ཚོགས་ཀྱི་བྱ་གཞག་ལ
དགག་སྒྲུབ་ཀྱི་རྩོད་པ་རྐྱང་རྐྱང་བྱས་ནས་བསྡད་པ་ཡིན་ན། དེས་འགལ་རྐྱེན
དང་བར་ཆད་བསྐྲུན་པ་ཙམ་ཞིག་མ་ཡིན་པར། ལམ་ལོག་ཏུ་ཡང་འཁྲིད་ངེས་
པ་ཞིག་རེད། ཅེས་བཤད།
ཕེ་རེ་ཤུ་བྷ་བྷུ་ཡིས། བདེན་པ་ཞེས་པ་དེ་ལྡོག་ཕྱོགས་ཀྱི་འགལ་ཟླ་དང་མི་
མཐུན་པའི་འགལ་རྐྱེན་ཁོནའི་ཕྱོགས་ནས་བརྟགས་ཤིང་དཔྱད་ན་མ་གཏོགས།རྙེད་
མི་ཐུབ་པ་ཞིག་མ་རེད། ཅེས་དང་། བདེན་པ་འམ་དྲང་བདེན་ཞེས་པ་ལ་བརྟགས་
ཤིང་དཔྱད་རྒྱུ་དེ། དུས་དང་རྣམ་པ་ཀུན་ཏུ་ཤེས་ཡོན་མེད་པའི་མི་སྐོར་ཞིག་གིས་
འདས་པའི་བརྒྱུད་རིམ་ཀྱི་ཁྲོད་ནས་ལོ་རབས་ཁ་ཤས་ཤིག་གི་ནང་ལ་སྤྱི་ཚོགས་ཀྱི་
ཁྲོད་དུ་ཁྱེར་ཡོང་བ་ཞིག་མ་རེད། དྲང་བདེན་ཞེས་པ་དེ་དུས་རབས་རེ་རེའི་ཁྲོད
ཀྱི་མི་རྣམས་ཀྱི་གདོང་ཐུག་གི་འཁྲུག་འཛིང་དང་། གྱོང་གུད་ཀྱི་ཕམ་ཁ་དེ་དག་གི་
འགལ་ཟླ་སོགས་མང་པོ་བརྒྱུད་ནས་ཐབས་ལམ་གསར་པའི་བརྒྱུད་ལམ་གཞི་ལ་
བཞག་སྟེ་ངོས་ཟིན་དགོས་པ་ཞིག་རེད། གང་ལྟར་དེ་ག་རེ་ཡིན་ན་མིན་ནའང་ཁྱད་
པར་མི་འདུག ང་ལ་གནད་དོན་དེ་དག་གི་ཐོག་ལ་གྲོས་བསྡུར་གསར་པ་ཞིག་གི་
འགོ་འཛུགས་རྒྱུའི་འདོད་པ་གང་ཡང་མེད། ང་རང་ཉིད་ཀྱི་ངོས་ནས། མི་བྱེ་
བྲགཔའམ་རང་རང་སོ་སོའི་རང་དབང་གི་བཅིང་འགྲོལ་གྱི་ཕྱོགས་ལ་བརྩི་འཇོག་
དང་རེ་ལྟོས་བྱེད་ཀྱིན་ཡོད། གང་ཡིན་ཟེར་ན། གང་ཟག་བྱེ་བྲག་པ་རེ་རེའི་རང
དབང་གི་འདོད་འདུན་གཙང་མའི་འོག་ནས་ཕམ་ཁ་དང་མནར་གཅོད་མྱངས་པ་
བརྒྱུད་ནས། ང་ཚོས་ཏན་ཏན་འགྲོ་བ་མི་ཡི་དམིགས་ཡུལ་མཐར་ཐུག་པ་དང་

དྲང་བདེན་གྱི་ངོ་བོ་འཁྲུལ་བ་མེད་པ་དེ་རྟོགས་ཐུབ་པར་མ་ཟད།སྐད་ཅིག་མ་གཅིག་
གི་བདག་ཉིད་ཅན་གྱི་རྣམ་རྟོག་གི་འཁྲུལ་སྣང་དེ་ཡང་ཤེས་ཐུབ་རྒྱུ་རེད། སྤྱི་ཚོགས་
ཀྱི་བདེ་སྐྱིད་དེ་ང་ཚོས་གནད་དོན་འདི་ངོ་ཤེས་པའམ། ཡང་ན་མ་མཐའ་དེའི་ཕྱོགས་
ལ་འབད་བརྩོན་བྱས་ཏེ་འགྲོག་རྒྱའི་རེ་བ་བྱས་པ་གང་རུང་གི་ཐོག་ལ་བརྟེན་ནས
ཡོད་པ་དེ་ཡང་ཤེས་ཐུབ་རྒྱུ་རེད། ཅེས་བཤད།
སྐད་ཆ་འདི་འདྲ་ཞིག་བརྗོད་གཞིར་བཟུང་ནས་མཚམས་འདིར་སླེབས་དུས།
ཕེ་རེ་ཤུ་བྷ་བྷུ་དང་གྷོ་ར་གཉིས་ཀ་ཡར་ལངས་ཤིང་། དེ་རྗེས་ཕེརེ་ཤུ་བྷ་བྷུ་ཕྱི་ལ་ཐོན་
ནས་ནང་དུ་འོགགྷོ་ར་ཡི་སེམས་ཀྱི་ནང་ལ་ཕེཕ་རེ་ཤུ་བྷ་བྷུ་ཡི་ངག་ནས། ངའི་སེམས
ཀྱི་ནང་ལ་ངའི་ཕྱོགས་ནས་བྷ་རཱ་མོ་ཡི་སྤྱི་ཚོགས་ཀྱི་ཕྱོགས་ལ་བསམ་ཤེས་བྱས་ཏེ།
གཉེན་སྒྲིག་གི་མཛད་སྒོའི་རྟེན་འབྲེལ་གྱི་ཕྱོགས་ནས་ཅུང་ཟད་རྒྱང་བཀྱེད་ནས་འདུག་
རྒྱུ་དང་། ཁྱོད་བྷི་ནོ་ཡི་གྲོགས་པོ་ཡིན་པར་བརྟེན། གཉེན་སྒྲིག་གི་བྱ་གཞག་འདིའི་
འགོ་མཇུག་ཚང་མ་འདོད་པ་ཚིམ་པ་ཞིག་གི་འོག་ནས་མཇུག་བསྡུ་རྒྱུ་རེད་བསམ་
བྱུང༌། འདི་ལྟ་བུའི་གནས་བབས་ཤིག་གི་ཁྲོད་དུ་གྲོགས་པོ་དེ་གནས་ཚུལ་གསལ་
བཤད་ཀྱི་བརྒྱུད་རིམ་ནང་ལ་ཕན་ཐོགས་ཆེ་ཤོས་དང་ངེས་པར་དུ་མཁོབ་ཞིག་རེད།
གང་ཡིན་ཟེར་ན། ཁོ་རང་ཉིད་ཀྱི་འགལ་ཟླའི་སྤྱི་ཚོགས་ཀྱི་ཁ་གཏད་དུ་ལང་རྒྱུ་
ལ་འཇིགས་སྣང་དང༌། སྐྲག་སྣང་མེད་པ་དེ་ལྟ་ནའང་ནམ་ཞིག་ཁྱོད་ཀྱིས་ཀྱང་
རང་ཉིད་ཀྱི་བྷི་ནོ་བློས་བཏང་ནས་གཡུག་རྒྱ་དེ་སེམས་ལ་འཁོར་བ་ཡིན་ན། དེ་རྗེས
ང་རང་ཉིད་ཀྱི་ངོས་ནས་འདིའི་འགན་ཆ་ཚང་མི་འེན་རང་འེན་ཡིན་པར་བརྟེན། ང་
རང་ཉིད་གཅིག་པུས་གཉེན་སྒྲིག་གི་བྱ་གཞག་འདིའི་འགན་ཡོངས་རྫོགས་ངེས་པར་
དུ་ལེན་རྒྱུ་ཡིན། ཞེས་སྨྲས་པ་དེ་ཡིད་ལ་འཁོར་ཞིང་། གྷོ་ར་ཡིས། དུས་ནམ་
-1104-

ཞིག་གི་ཚེ། ང་རང་གཅིག་པུས། ཞེས་བརྗོད་པའི་སྒྲ་དེ་ཁོ་རང་ཉིད་ཀྱིས་ཐོས་
པ་ཡིན་མིན་དེ་རྟོགས་མ་ཐུབ།
ཕེ་རེ་ཤུ་བྷ་བྷུ་དེ་ཁེར་རྐྱང་དུ་གཅིག་པུར་ལུས་ཡོད་པ་ཅི་འདྲའི་དངོས་ཡོད་
བདེན་པ་ཞིག་རེད་ཨང༌། བྷོར་ངྷ་སུན་དྷ་རེས་ཁོའི་ཁ་གཏད་དུ་ལངས་ཡོད་
པ་དང་། ཁོ་རང་ཉིད་ཀྱི་བུ་མོ་རྣམས་ཁོའི་ཕྱོགས་ལ་འདོད་མོས་བྱེད་ཀྱིན་མེད་
པར་མ་ཟད། ཧ་རེས་མོ་ཧེས་ནེས་ཀྱིས་མོས་མཐུན་ངོས་ལེན་དང་ཆོག་མཆན་
མི་སྤྲོད་པ་ལ་ཡིད་སྐྲག་སྟེ། ཁོས་སུའུ་ཆར་རས་ཐ་ལ་ཡང་གཉེན་སྒྲིག་གི་ཉི་
མ་དེའི་ཐོག་ལ་གོ་བསྡུར་བྱེད་རྒྱུའི་ཐད་ལ་འབྲེལ་གཏུགས་དང་སྐད་བཏང་མེད་
པ་དང་། ད་དུང་བྷ་རཱ་མོ་ཡི་ཚོགས་པའི་ཁྱབ་ཁོངས་ཀྱི་མི་ཚང་མས་ཁོའི་ཕྱོགས་
ལ་རལ་གྲི་འཕྱར་ནས་རྒྱུག་ཡོང་གི་ཡོད་པ་དང་། དེ་བཞིན་དུ་བྷི་ནོ་ཡི་ཨ་ཁུ་
ལྟ་བུ་ཞིག་ལ་མཚོན་ནས་བཤད་པ་ཡིན་ནའང་། ཁོས་ཕེ་རེ་ཤུ་བྷ་བྷུ་ལ་ཕྲིན་ཡིག་
གཉིས་བྲིས་ནས་བསྐུར་ཞིང་། ཕྲིན་ཡིག་དེ་གཉིས་ཀྱི་ནང་དུ་ཕེ་རེ་ཤུ་བྷ་བྷུ་ལ་
དམའ་འབེབས་སྐྱོན་བརྗོད་དང་། ཁོ་མི་བཙན་ཁྲིད་བྱས་ཏེ་རྐུ་འཁྱེར་བྱེད་མཁན་
ལྟ་བུ་ཞིག་ཡིན་པའི་ཚིག་རྩུབ། ལམ་ལུགས་དང་གོམས་སྲོལ་གྱི་ཁྲིམས་སྲོལ་
གཞི་མེད་དུ་གཏོར་བའི་གཏེ་བོ་ལྟ་བུ་ཞིག་ལ་ཁ་ཞེ་མི་མཚུངས་ཤིང་གཞན་ལ་
ངན་བསླབ་རྒྱག་མཁན་ཁོ་ན་ཞིག་ཡིན་པའི་སྐོར་བྲིས་ཡོད་པ་ཞིག་རེད།
ཕོ་རེ་ཤུ་བྷ་བྷུ་ཕྱི་ལ་ཐོན་ནས་འགྲོ་བཞིན་པའི་སྐབས་སུ། ཁོ་ཕྱི་སྒོའི་འགྲམ་
ནས་ཨ་བྷི་ནཱ་ཤི་དང་གྷོ་ར་ཡི་ཕྱོགས་ཁག་ཚོགས་སྡེའི་མི་གཅིག་གཉིས་ཤིག་ལ་
གདོང་ཐུག་བརྒྱབས། གཞོན་སྐྱེས་འདི་ཚོས། ཕེ་རེ་ཤུ་བྷ་བྷུ་མཐོང་བའི་སྐབས་
སུ། ཀུ་རེ་དང་དགོད་འཛུམ་བྱེད་རྒྱུའི་འགོ་ཚུགས། ཡིན་ནའང་གྷོ་ར་ཁོང་
-1105-

ཁྲོ་ཆེན་པོའི་འོག་ནས་ཁོང་ཚོའི་ཕྱོགས་ལ་ཁ་འཁོར་ཏེ། སྐད་ཤུགས་ཆེན་པོ་
དང་བཅས། གལ་ཏེ་ཁྱོད་ཚོ་ལ་ཁོ་ལྟ་བུའི་མི་གུས་ཞབས་དང་གདེང་འཇོག་
བྱེད་འོས་པ་ཞིག་ལ་བརྩི་བཀུར་བྱེད་རྒྱུའི་བསམ་བློའི་གོ་རྟོགས་མེད་པ་ཡིན་ནའང་།
ཁྱོད་ཚོས་ཁོང་ལ་མ་མཐའ་ཡང་འཕྱ་སྨོད་དང་ཁྲེལ་དགོད་བྱེད་རྒྱུའི་རང་ཤེད་
རང་རློམ་གྱི་གཤིས་ཀ་དེ་དོར་ན་ཡག་གི་རེད། ཅེས་བཤད།
གྷར་ཡིས་ཁོ་རང་ཉིད་སྔར་ལས་ཀྱང་རང་གི་ཕྱོགས་ཁག་གི་ཚོགས་པའི་ལས་
ཀ་རྣམས་ཀྱི་བྱ་གཞག་གི་བརྒྱུད་རིམ་འདྲིས་གོམས་ཅན་རྣམས་ཀྱི་ཁྲོད་དུ་ཡོངས་
སུ་ཐིམ་ནས་ཡོད་པ་རྟོགས། དེ་ལྟ་ནའང་། ད་ལྟའི་དུས་སྐབས་སུ་དེ་དག་ཐམས་
ཅད་ཁོ་ལ་མཚོན་ན། ཞེ་ལོག་ཅིང་ཡིད་ཀྱི་དང་བ་མི་འདྲེན་པའི་ཆོས་ཅན་ཞིག་
ཏུ་ཚུལ་ཇི་ལྟར་གྱུར་པ་རེད་དམ། ད་ལྟ་བྱ་བ་དེ་དག་ཐམས་ཅད་ཁོ་ལ་བྲོབ་གཏན
ནས་མེད་པ་ལྟ་བུ་ཞིག་དང་། ཆེས་དོན་སྙིང་མེད་པ། དེ་ལྟ་བུའི་བྱ་གཞག་ཅིག་
ལ་ཧ་ལམ་ལས་ཀ་ཞེས་ཀྱང་བརྗོད་ན་གཏན་ནས་མི་འོས་པ་ཞིག་དང་། དེ་ནི་དོན་
སྙིང་མེད་པའི་མི་ཚེའི་བྱ་གཞག་ཅིག་དང༌། འདི་ལྟ་བུའི་ཚོགས་ཁག་ཅིག་ལ་གཏམ་
བཤད་དང་རྩོམ་ཡིག་སྤེལ་ཏེ། བདག་ཏུ་གཉེར་བ་ནི། མི་ཚེའི་ནང་གི་དོན་དངོས་
ཀྱི་བྱ་བ་ཞིག་མིན་པར་མ་ཟད། དེ་ནི་ད་དུང་དེ་ལས་ལྡོག་སྟེ། ཆེས་འགྲུབ་དཀའ་
བའི་བྱ་བ་ཞིག་བསྐྱར་དུ་དེ་ལས་ལྷག་པའི་བྱ་བའིབརྒྱུད་རིམ་ཞིག་གི་ཁྲོད་དུ་བསྐྱལ་
བ་ལྟ་བུ་ཞིག་ཏུ་གྱུར། སྔོན་ཆད་དེའི་ཕྱོགས་ལ། གྷོ་ར་ཡིས་ནམ་ཡང་དྲན་ཤེས་
ཀྱི་དབང་པོ་རྣོན་པོ་དང་བཅས་འདི་ལྟ་བུའི་ཚོར་འདུ་ཞིག་མྱངས་མེད་པ་ཞིག་རེད།
དུས་ཉི་མ་དེ་ནས་བཟུང་། ཁོ་སྔར་གྱི་བྱ་གཞག་ཐམས་ཅད་ལ་སྤྲོ་སེམས་
ཀྱི་དང་བ་མི་འདྲེན་ཞིང་། ཁོ་རང་ཉིད་ཀྱི་མི་ཚེའི་ནང་ལ་གཡོ་འགུལ་ལྡན་པའི་

བསམ་བློའི་གོ་རྟོགས་གསར་པ་ཞིག་གི་འོག་ནས། སྟོབས་ཤུགས་ཀྱི་ནུས་པ་
ཞིག་རྙེད་པ་དེ་ལ་ཞུགས་ནས་ཕྱིན་པ་ཡིན་ན། མི་མཐུན་པའི་འགལ་རྐྱེན་ཅི་
ཡང་མི་འབྱུང་ཞིང་། བརྒྱུད་རིམ་དེ་ལ་བརྟེན་ནས་བསམ་བློའི་ཁ་ཕྱོགས་འཁྲུལ་
བ་མེད་པ་ཞིག་གི་ཕྱོགས་ལ་ཞུགས་རྒྱུའི་འདོད་པ་མཐའ་གཅིག་ཏུ་སྐྱེས།
དུས་སྐབས་འདིའི་བརྒྱུད་རིམ་ཁྲོད་དུ་གྷོ་ར་ཡིས་དཀའ་ཐུབ་ཀྱི་སྒྲིབ་སྤོང་
བྱེད་རྒྱུའི་རྟེན་འབྲེལ་གྱི་མཛད་སྒོའི་གྲ་སྒྲིག་རྣམས་མདུན་དུ་སྐྱོད་བཞིན་ཡོད་པ་
དང༌། བྱ་གཞག་དེའི་ཕྱོགས་ལ་མ་མཐའ་ཡང་གྷོ་ར་ཡི་སེམས་ལ་སྤྲོ་ཤུགས་
ཀྱི་ཚོར་འདུའི་གཡོ་བ་ངེས་ཅན་ཞིག་ཡོད་ངེས་པ་ཞིག་རེད། གང་ཡིན་ཟེར་
ན། རྟེན་འབྲེལ་གྱི་མཛད་སྒོའི་རིམ་པ་དེ་ཁོ་བཙོན་ཁང་ནང་དུ་བཀག་སྡོམ་བྱས་
པའི་རིང་གི་མི་གཙང་བའི་གྲིབ་སྐྱོན་ཁོ་ན་ཙམ་ཞིག་ལས་ཁོ་ཐར་པར་བྱེད་རྒྱུའི་
ཆེད་དུ། ཁྲུས་གསོལ་དང་སྡིག་སྒྲིབ་སྦྱོང་གི་ཡོད་པ་ཙམ་ཞིག་མ་ཡིན་པར། དེ་
ནི་ཁོ་ཕྱོགས་ཐམས་ཅད་ནས་ཡང་བསྐྱར་མཐའ་གཅིག་ཏུ། ཉེས་སྐྱོན་གྱི་དྲི་
མས་མ་གོས་པ་ཞིག་བྱེད་རྒྱུ་ཡིན་པ་དེ་རེད། དེར་བརྟེན་ཁོས་རྟེན་འབྲེལ་གྱི་
མཛད་སྒོའི་རིམ་པ་དེ་ཁོ་རང་ཉིད་ཀྱི་སེམས་ཀྱི་ཁ་ཕྱོགས་ཁྲོད་དུ། རང་ཉིད་
ཀྱི་སྐྱེ་བ་གཉིས་པ་ཞིག་གི་ཐོག་ལ། རང་ཉིད་མངོན་པར་ཕྱོགས་ནས་རང་ཉིད་
ཀྱི་ལས་ཀའི་ཐད་ཀྱི་བྱ་གཞག་གི་ཞིང་སའི་ཆེད་དུ་ལུས་རྟེན་གསར་པ་ཞིག་བླངས་
པ་ལྟར་དུ་ལག་ལེན་བསྟར་ངེས་པ་ཞིག་རེད།
ཁོའི་དཀའ་ཐུབ་ཀྱི་སྒྲིབ་སྦྱོང་གི་རྟེན་འབྲེལ་མཛད་སྒོའི་བྱ་གཞག་གི་ཆེད་
དུ། ལས་ཀྱི་རིམ་པ་མང་པོ་ཞིག་བཀོད་སྒྲིག་དང་སྟངས་འཛིན་བྱས་ཡོད་པར
མ་ཟད། ཉི་མ་ནམ་ཞིག་ལ་རྟེན་འབྲེལ་གྱི་དངོས་གཞི་འགོ་འཛུགས་རྒྱུ་ཡིན་

པ་དེ་ཡང་གཏན་འཁེལ་ཡོད་པ་དང་། ལས་རིམ་དེ་དག་གི་ཁྲོད་དུ་ཤར་ཕྱོགས་
དང་ནུབ་ཕྱོགས་ཀྱི་པཎ་ཌི་ཏ་སྙན་གྲགས་ཆེན་པོ་ཅན་སྐོར་ཞིག་ལ་མགྲོན་ཤོག་
ཕུལ་ཏེ། གདན་འདྲེན་གྱི་འཆར་གཞི་བཀོད་སྒྲིག་བྱས་ཡོད་པར་མ་ཟད། ད་
དུང་གྷོ་ར་ཡི་ཕྱོགས་ཁག་གི་ཚོགས་པའི་ཁྲོད་ཀྱི་མི་དཔལ་འབྱོར་ལྡན་པ་རྣམས་
ཀྱིས་རྟེན་འབྲེལ་གྱི་མཛད་སྒོ་དེའི་ཆེད་དུ་སྒོར་མོ་བསྡུ་རུབ་ཀྱང་བྱས་ཡོད་པ་ཞིག་
རེད། ཚོགས་པ་དེའི་ཁྱབ་ཁོངས་ཀྱི་མི་ཚང་མའི་མཐོང་སྣང་ལ། དེ་ལྟ་བུའི་
བྱ་གཞག་དང་འབྲེལ་བའི་ལས་ཀ་དེ་མཐའ་མཇུག་ཏུ་ཁོང་ཚོའི་རྒྱལ་ཁབ་ཀྱི་ནང་
ལ་འབྲས་བུ་གཡུར་དུ་ཟ་བའི་རླབས་ཆེན་གྱི་བྱ་བ་ཕུལ་དུ་བྱུང་བ་ཞིག་ཏུ་འགྱུར་
རྒྱུའི་ཐད་ལ་ཡང་སེམས་ཀྱི་རེ་བ་བཅོལ་ཡོད་པ་ཞིག་རེད།
ཨ་བྷི་ནཱ་ཤི་ལ་ཁོ་རང་ཉིད་ཀྱི་འཁོར་ཚོགས་ན་ཡོད་པའི་མི་རྣམས་དང་ལྷན་
དུ་གསང་བའི་གྲོས་བསྡུར་ཞིག་ཡོད་པ་དེ་ནི། ནམ་ཞིག་པཎ་ཌི་ཏ་རྣམས་རྟེན་འབྲེལ་
གྱི་མཛད་སྒོའི་རིམ་པ་ལ་བྱོན་པའི་སྐབས་དེ་མ་ཐག་ཏུ། ཁོང་ཚོས་སྲོལ་རྒྱུན་གྱི་
ལམ་ལུགས་དང་འབྲེལ་བའི་རྒྱུན་སྲོལ་གྱི་མེ་ཏོག་དང༌། ཤིང་ཙན་དན་གྱིས་བྱུགས་
པའི་བག་ཆུ། ས་ལུའི་ལྗང་པའི་འབྲས་ཀྱི་སོག་མ། གཞན་བྱིན་རླབས་ཆེ་བའི་སྤོ་
རྩྭ་སོགས་བགོ་འགྲེམ་བྱས་ཏེ། གྷོ་ར་ཡི་ཐོག་ལ་ཆེད་དུ་བཀོད་སྒྲིག་བྱས་པའི་ལེགས་
སྐྱེས་ཀྱི་དངོས་པོ་ཁ་ཡིག་ཏུ། “ཧིན་དྷུ་ཆོས་ལུགས་ཀྱི་འོད་སྣང་”ཞེས་པ་ཐོག་ཏུ་
ལེགས་སྦྱར་གྱི་ཚིགས་བཅད་ཁ་ཤས་གསེར་ཡིག་གི་ནང་དུ་ཕབ་ནས། ཀོ་ཤོག་
སྟེང་དུ་པར་ཏེ་དེའི་ཐོག་ལ་པཎ་ཌི་ཏ་རྣམས་ཀྱིས་མཚན་རྟགས་བཀོད། དེ་རྗེས་
དེ་ལྟ་བུའི་ལེགས་སྐྱེས་ཀྱི་དངོས་པོ་དེ་ཤིང་ཙན་དན་གྱི་སྒམ་ཞིག་གི་ནང་དུ་བཅུག་
ནས་གྷོ་ར་ལ་འབུལ་རྒྱུ་དང༌། བྱ་བ་དེ་གྲུབ་མཚམས་སུ་མཀ་མུས་ལིར་གྱིས་བྲིས་
-1108-

པའི་རིག་བྱེད་བཞིའི་ཡ་གྱལ། སྙན་ཚིག་རིག་པའིགཞུང་ལུགསཔར་མ་སྤུས་ལེགས་
ཤིག་ར་ལྤགས་མཉེས་མའི་ཐུམ་ཤིན་ཏུ་གོང་ཆེན་པོ་ཞིག་གི་དཀྱིལ་དུ་བཏུམས་ནས་
རྟེན་འབྲེལ་གྱི་མཛད་སྒོའི་ཉིན་མོ་དེར་ཕེབས་པའིཔཎ་ཌིཏ་རྣམས་ཀྱི་ཁྲོད་ནས་མཁྱེན་
ཡོན་ཆེ་ཞིང་། ཚང་མས་གུས་ཞབས་དང་བརྩི་འཇོག་ཡོད་པའིབགྲེས་པ་ཞིག་གིས།
མ་ཡུམ་རྒྱ་གར་རང་ཉིད་ཀྱིས་རང་གི་བྱིན་རླབས་དང་བཀྲ་ཤིས་པའི་དངོས་གྲུབ་
ཐམས་ཅད་ལེགས་སྐྱེས་སུ་གནང་བའི་ཚུལ་དུ་གྷོ་ར་ལ་འབུལ་རྒྱུ་དང༌། དེ་ལྟར་
བྱས་པའི་བརྒྱུད་རིམ་དེ་པཎ་ཌི་ཏ་རྣམས་ཀྱི་མཐོང་སྣང་དུ་ཤིན་ཏུ་མཛེས་པ་དང་།
ཁོང་ཚོས་དེ་ལ་རྗེས་སུ་ཡི་རང་དང་བསྔགས་བརྗོད་བྱས་བའི་བརྒྱུད་རིམ་ཁྲོད་དུ།
ཁོང་ཚོའི་ཐུགས་ལ་ཧིན་དྷུཡི་ཆོས་ལུགས་དེ་གནས་སྟངས་འདི་འདྲ་ཞིག་གི་མཚམས་
སུ་སླེབས་ནས་ཡོད་པའི་སྐབས་སུ། གྷོ་ར་ཡིས་རིག་བྱེད་ཀྱི་ཆོས་ལུགས་ཀྱི་རྣམ་
པ་རྙིང་པའི་བྱ་གཞག་ཐམས་ཅད་མི་ཉམས་རྒྱུན་འཛིན་བྱེད་ཀྱིན་འདུག་སྙམ་པའི་
དགའ་ཚོར་དང༌། བསྔགས་བརྗོད་བྱེད་ངེས་པ་ཞིག་རེད་ཅེས་ཁོང་ཚོ་དང་མཉམ་
དུ་གསང་གྲོས་བྱས་ཡོད་པ་ཞིག་རེད།
དེ་ལྟ་བུའི་བྱེད་སྟངས་ཀྱི་རིམ་པ་དེ་གྷོ་ར་ཡིས་གཏན་ནས་ཤེས་མེད་ནའང་།
ཁོང་ཚོའི་ཤོག་ཁག་གི་ཁྲོད་ཀྱི་ཚོགས་མི་རྣམས་ཀྱིས་ཉིན་ལྟར་རྟེན་འབྲེལ་གྱི་མཛད་
སྒོའི་ཉི་མ་དེ། ཁོང་ཚོས་ཚུལ་ཇི་ལྟར་བཀྲ་ཤིས་པ་ཞིག་དང་དགེ་མཚན་ལྡན
པ་ཞིག་གི་འོག་ནས་མཇུག་བསྡུས་ནས་དེའི་ཕྱོགས་ལ་བསམ་གཞིགས་ཀྱི་རེ་ལྟོས་
ཆེ་བ་རྣམས་ཡིད་ཚིམ་པ་ཞིག་ངེས་པར་དུ་བྱེད་དགོས་པའི་སྐོར་ལ་གྲོས་བསྡུར་
དང་། བསམ་འཆར་བཏོན་ནས་ཡོད་པ་ཞིག་རེད།། །།

ལེའུ་རེ་བརྒྱད་པ།
9u p
༄༅། །ཧ་རེས་མོ་ཧེས་ནེས་ལ། རང་གི་བཟའ་ཟླའི་ནུ་བོ་ཀེ་ལ་ཤ་
ཡི་ཕྱོགས་ནས་ཡི་གེ་ཞིག་འབྱོར། ཡི་གེ་དེའི་ནང་དུ་ཁོས་“‘ཁྱོད་ཀྱི་ཞབས་ཟུང་
གི་ཐུགས་རྗེའི་བྱིན་རླབས་ལ་བརྟེན་ནས་འདི་ཕྱོགས་སུ་ཚང་མ་བདེ་བར་གནས་
ཡོད། ཅེས་དང་། ངའི་སེམས་ཀྱི་རེ་བ་ལ། ཁྱོད་ཀྱིས་ང་ཚོ་ལ་ཁྱོད་རང་ཉིད་
ཀྱི་སྐོར་གྱི་བཀྲ་ཤིས་པའི་གནས་ཚུལ་ཞིག་བཏང་ནས་ང་ཚོས་ཁྱོད་ཀྱི་ཕྱོགས་ལ་
དངངས་སྐྲག་དང་སེམས་འཚབ་བྱེད་བཞིན་ཡོད་པའི་འཇིགས་པ་ཐམས་ཅད་
ཡོངས་སུ་བསལ་རྒྱུ་རེད་སྙམ་ནས་བསྡད་ཡོད་’ ཅེས་བྲིས་ཡོད་པ་ཞིག་རེད།
དོན་དངོས་པོའི་ཆ་ནས་བཤད་པ་ཡིན་ན། ཧ་རེས་མོ་ཧེས་ནེས་ཁོང་
ཚོའི་ཁང་པ་ནས་ཐོན་པའི་སྐད་ཅིག་དེ་ནས་བཟུང༌། ཁོང་ཚོ་སུ་ཞིག་གིས་ཀྱང་
མོ་བདེ་བོ་ཡིན་མིན་དང་། མོའི་སྐོར་གྱི་གནས་ཚུལ་ཞིག་རག་རྒྱུའི་འབད་བརྩོན་
གྱི་ཟུར་ཙམ་ཡང་བྱེད་མྱོང་མེད་པ་ཞིག་རེད།
ཧ་རེས་མོ་ཧེས་ནེས་ཀྱིས་ཀེ་ལ་ཤ་ལ་བཏང་བའི་ཕྲིན་ཡིག་གི་སྐོར་དེ་ཁོས་
-1110-

ཁུའུ་ཏེས་དང་ཕོ་ཁྲེལ་བྷོ་རྗོ་ཧ་རས་སོགས་ལ་བཤད་ནས། མཐའ་མཇུག་ཏུ་
ཀེ་ལ་ཤ་ཡིས་མཇུག་བསྡུའི་སྡོམ་ཚིག་བཀོད་དེ་ཧ་རེས་མོ་ཧེས་ནེས་ལ་བསྐུར་བའི་
ཡི་གེ་ནང་དུ་“ང་ལ་ཁྱོད་ཀྱིས་ད་དུང་ཉེ་ཆར་བསྐུར་བའི་ཡི་གེ་རྗེས་མའི་ནང་
ལ། སུ་ཞིག་གི་ཕྱོགས་ལ་རང་ཉིད་ཀྱི་བསམ་ཚུལ་བཏོན་པའི་མནའ་མ་དེའི་
སྐོར་དམིགས་བསལ་དུ་ཞིབ་ཅིང་ཕྲ་བ་བརྗོད་རྒྱུའི་རེ་བ་ཡོད། ཁྱོད་ཀྱི་ཡི་གེའི་
ནང་དུ་བུ་མོ་དེ་ལོ་ན་བཅུ་གཉིས་བཅུ་གསུམ་ཞིག་གི་མཚམས་སུ་སླེབས་ཡོད་པར་
མ་ཟད། འཚར་ལོངས་ཀྱི་འབྲས་བུ་གཡུར་དུ་ཟ་བའི་བུ་མོའི་ལང་ཚོ་རབ་ཏུ་
སྨིན་ཡོད་པ་ལྟ་བུ་ཞིག་རེད། ཅེས་བྲིས་འདུག གནས་ཚུལ་དེའི་ཐད་ལ་གནས་
ལུགས་གསལ་བཤད་བྱེད་དགོས་པའི་དཀའ་ངལ་གང་ཡང་མེད་པ་ཞིག་རེད།
འོན་ཀྱང་། ངའི་འདོད་པ་ལ་ཁྱོད་ཀྱིས་ཡི་གེ་སྔོན་མའི་ནང་དུ་བརྗོད་པའི་མཁར་
དབང་རྒྱུ་ནོར་གྱི་དངོས་པོ་ཐམས་ཅད་ཀྱི་ནང་ནས་མོ་ལ་མི་ཚེ་ཧྲིལ་པོ་གཅིག་གི་
ཁེ་ཕན་གྱི་ནོར་རྫས་ཙམ་ཞིག་འཐོབ་ཀྱིན་ཡོད་པ་རེད་དམ། གཞན་མཁར་
དབང་རྗེས་འབྲེལ་གྱི་དངོས་པོ་མཐའ་དག་མོ་རང་ཉིད་ལ་དབང་གི་ཡོད་མིན་
སོགས་ཀྱི་སྐོར་ལ་རིག་པ་བསྒྲིམས་ནས་འདྲི་རྩད་བྱེད་རྒྱུའི་རེ་བ་ཡོད། གནས་
ཚུལ་དེ་དག་ཞིབ་ཕྲའི་ངང་ནས་ཤེས་རྟོགས་བྱུང་ཚེ། དེ་རྗེས་ངས་རང་གི་སྤུན་
མཆེད་རྒན་པ་རྣམས་ལ་དེའི་སྐོར་གྲོས་བསྡུར་བྱེད་རྒྱུ་ཡིན། ངའི་སེམས་ལ་
ཁོང་ཚོས་གནད་དོན་དེའི་ཕྱོགས་ལ་དགག་བྱ་གང་ཡང་བྱེད་རྒྱུ་མ་རེད་བསམ་
གྱི་འདུག ད་དུང་གཞན་ཁྱོད་ཀྱི་ཡི་གེ་ནང་དུ། མོ་ཧིན་དྷུ་བའི་ཆོས་ལུགས་
ལ་དད་པ་དང་ཡིད་ཆེས་བརྟན་པོ་ཡོད་པའི་སྐོར་བྲིས་ཡོད་པ་ཐོས་ཚེ། ངའི་
སེམས་ལ་དགའ་སྤྲོ་རབ་ཏུ་འཕེལ། འོན་ཀྱང་ང་ཚོའི་ངོས་ནས་མོ་བྷ་རཱ་མོ་ཡི་

ཁྱིམ་ཚང་ཞིག་གི་ནང་དུ་ཡུན་རིང་བསྡད་པའི་བག་ཆགས་མངོན་དུ་མི་འགྱུར་
བའི་ཐད་ལ་གང་ཡོང་ཅི་ཡོང་གིས་འབད་བརྩོན་ངེས་པར་དུ་བྱེད་དགོས་པ་ཞིག་
རེད། དེར་བརྟེན་གནས་ཚུལ་འདི་མི་གཞན་སུ་ཞིག་ལ་ཡང་མ་བརྗོད་རོགས།
ཟླ་བ་རྗེས་མའི་ཟླ་འཛིན་གྱི་ཉིན་མོ་དེར། ཆུ་བོ་གངྒའི་ནང་ལ་སྡིག་སྤོང་སྒྲིབ་སྦྱོང་
གི་ཁྲུས་ཀྱི་དུས་སྟོན་ཆོ་ག་ཞིག་ལག་ལེན་དུ་བསྟར་རྒྱུ་ཡིན་པ་དང༌། གལ་ཏེ་
ངས་དེ་ལ་གོ་སྐབས་བཟུང་ནས་གནས་དེར་ཡོང་རྒྱུའི་དུས་ཚོད་དམ་འཛིན་བྱེད་
ཐུབ་པ་ཡིན་ན། དེ་རྗེས་ང་ཏན་ཏན་གྲོང་ཁྱེར་ཀ་ལི་ཀ་ཏཱ་ལ་ཡོང་ནས་བུ་མོ་དེ་
ལ་ཐུག་འཕྲད་བྱེད་ཐུབ་པ་བྱེད་རྒྱ་ཡིན། ཞེས་བྲིས་ཡོད་པ་ཞིག་རེད།
གང་ལྟར་དུས་ཡུན་མི་ཐུང་བ་ཞིག་གི་རིང་ལ། ཧ་རེས་མོ་ཧེས་ནེས་ཀྱིས་
གྲོང་ཁྱེར་ཀ་ལི་ཀ་ཏཱ་ཡི་ནང་དུ་མི་ཚེའི་འཚོ་བ་སྐྱེལ་རྒྱུའི་འཆར་གཞི་བཀོད་སྒྲིག་
བྱས་ཡོད་པ་དེ་ལྟ་ནའང་། མི་རིང་བར་མོའི་ཕྱོགས་ལ་རང་ཉིད་ཀྱི་བཟའ་ཟླའི་
ཨ་ཕ་ཡི་ཁང་པ་རུ་བསྐྱར་ཏུ་ལོག་རྒྱུའི་རེ་བ་ཏོག་ཙམ་ཞིག་ཐོབ་པ་དེས། མོའི་
སེམས་ཀྱི་ནང་ལ་འཆར་གཞི་གསར་པ་ཞིག་གི་རྨང་གཞི་བཏིང་ནས་རང་ཉིད་
མུ་མཐུད་དུ་གྲོང་ཁྱེར་ཀ་ལི་ཀ་ཏཱ་རུ་བཟོད་བསྲན་ངང་སྒུག་བྱས་ཏེ་འདུག་རྒྱུ་ནི་
ཡོང་ཐབས་མེད་པ་ཞིག་ཡིན་པའི་བསམ་བློའི་གོ་རྟོགས་རྙེད་དུ་བཅུག མོའི་
བསམ་བློའི་རྟོག་འཆར་ཁྲོད་ནས་ཕྱིར་མཐའ་སྐྲོད་གཏོང་མི་ཐུབ་པའི་དོན་རྐྱེན་
དེ་དག་མོ་ལ་མཚོན་ན་ཉི་མ་རེ་རེ་བཞིན་བཟོད་སྒོམ་དང་ངང་རིང་གི་ཡུལ་ལས་
འདས་བཞིན་ཡོད་པ་ཞིག་རེད། གལ་ཏེ་མོས་རང་ཉིད་ཀྱི་བསམ་བློའི་བརྒྱུད་
རིམ་དེ་ལག་ལེན་དུ་བསྟར་ཐུབ་ཀྱི་ཡོད་པ་ཡིན་ན། དེ་རྗེས་མོས་ཏན་ཏན་ལམ་
སང་སུའུ་ཆར་རས་ཐ་ལ་སྐད་ཆ་བཤད་ནས། སུའུ་ཆར་རས་ཐ་དང་ཀེ་ལ་ཤ་
-1112-

གཉིས་ཀྱི་བར་གྱི་གཉེན་སྒྲིག་བྱ་གཞག་གི་ཉིན་མོ་དེ་གཏན་འབེབས་བྱེད་ངེས་
པ་ཞིག་རེད། འོན་ཀྱང་མོ་ལ་བྲེལ་ཚུབ་ཀྱི་ངང་ནས་ཚ་གི་ཚིག་གེ་བྱས་ཏེ་ཉི་མ་
གཏན་འཁེལ་བྱེད་རྒྱུའི་སྙིང་སྟོབས་དང་སྤོབས་པ་མེད་པ་ཞིག་རེད། གང་ཡིན
ཟེར་ན། མོ་ཅི་ཙམ་སུའུ་ཆར་རས་ཐ་ཡི་ཕྱོགས་ལ་འབྲེལ་ཐག་ཉེ་བ་བྱས་པ་
དེ་ཙམ་གྱིས། སུའུ་ཆར་རས་ཐ་དེ་མོས་རྟོགས་མི་ཐུབ་པ་ཞིག་ཡིན་པ་དེ་མོ་ལ་
ཕྱི་གསལ་ནང་གསལ་དུ་གྱུར།
གང་ལྟར་ཡང་ཧ་རེས་མོ་ཧེས་ནེས་ཀྱིས་རང་ཉིད་ཀྱི་རེ་སྒུག་གི་གོ་སྐབས་
དེ་ལ་སྡོད་སྒུག་བྱེད་རྒྱུའི་འགོ་བརྩམས་པ་དང་ཆབས་ཅིག་སུའུ་ཆར་རས་ཐ་ཡི་
ཕྱོགས་ལ་སྔར་ལས་ཀྱང་དམ་དྲག་ཆེ་བའི་མིག་གི་ལྟ་ཚུལ་འཛིན་རྒྱུའི་འགོ་
བརྩམས། མོ་ལ་སུའུ་ཆར་རས་ཐ་མོ་རང་ཉིད་ཀྱི་མིག་སྔ་ནས་གཞན་གྱི་རོགས་
པ་རུ་འགྲོ་འཇུག་འདོད་ཀྱི་འདུན་པ་མེད་པ་ཡིན་དུས། མོས་རང་ཉིད་ཀྱི་རྒྱུན་
ལྡན་གྱི་བྱ་གཞག་ཁྲོད་དུ་དཀོན་མཆོག་ལ་དད་གུས་དང་གསོལ་མཆོད་བྱེད་རྒྱུའི་
རིམ་པ་ཞིག་ཡོད་པ་དེའི་དུས་ཚོད་ཀྱང་ཉུང་དུ་གཏོང་རྒྱུའི་འགོ་བཙུགས། ཕྱོགས་
གཞན་གྱི་ངོས་ནས་བཤད་པ་ཡིན་ན། སུའུ་ཆར་རས་ཐ་ཡིས་གྷོ་ར་གློ་བུར་དུ་
མོའི་ཁང་པ་རུ་ཡོང་རྒྱུ་ལ་མཚམས་བཞག་པ་དེ་ལ་དོ་སྣང་བྱུང་ཞིང་། མོའི་སེམས་
ལ། དེ་ནི་ཏན་ཏན་ཧེ་རེས་མོ་ཧེས་ནེས་ཀྱིས་ཁོ་ལ་སྐད་ཆ་ཞིག་བཤད་པ་ཡིན་
པ་གཏན་འཁེལ་བ་རུ་ཚོར་ནའང་། མོས་རང་ཉིད་ལ་སེམས་གསོ་སྤེལ་བའི་
ཆེད་དུ་ངག་ནས། རེད། གལ་ཏེ་ཁོ་འདིར་མ་ཡོང་བ་ཡིན་ནའང་ཁོ་ད་ལྟ
ཡང་ངའི་བཤེས་གཉེན་རེད། ངའི་བཤེས་གཉེན། ཞེས་མོ་རང་ཉིད་ཀྱིས་རང་
ཉིད་ལ་ཁེར་ལབ་བརྒྱབས།

མོའི་བཤེས་གཉེན་དེ་གནས་དེར་མ་ཡོང་བའི་ཤུགས་རྐྱེན་དེ་ནི། ཁོ་གནས་
དེར་བར་མ་ཆད་པར་མུ་མཐུད་དུ་ཡོང་བ་ལས་ཀྱང་ཆེས་ཤིན་ཏུ་གཟི་བརྗིད་ཆེ་
བ་ཞིག་རེད། གང་ཡིན་ཟེར་ན། དུས་ནམ་ཞིག་གི་ཚེ། མོ་རང་ཉིད་ཀྱི་བཤེས
གཉེན་དེ་གནས་དེར་མེད་པའི་ཕྱོགས་ལ་མོས་བསམ་གཞིག་བྱས་པ་ཡིན་ན། དེའི
ཚེ་མོ་རང་ཉིད་ཀྱི་སེམས་པ་དེ་བསམ་གཞིག་དེའི་ཁྲོད་ནས་ཡོངས་སུ་ཚིམས་པ
ཞིག་རེད། གལ་ཏེ་གྷོ་ར་མོ་དང་མཉམ་དུ་གནས་གང་རུང་ཞིག་ཏུ་དངོས་སུ་
ཡོད་པ་ཡིན་ན། སུའུ་ཆར་རས་ཐ་ཡིས་ཏན་ཏན་ཁོ་ལ་དགག་སྒྲུབ་ཀྱི་རྩོད་གཞི
ཞིག་བསླངས་ནས་རྩོད་པ་བྱེད་ངེས་པ་ཞིག་རེད། དེ་ལྟ་ནའང་ད་ལྟ་ཁོ་དངོས་
སུ་མེད་པའི་སྐབས་སུ་མོས་དགག་སྒྲུབ་ཀྱི་རྩོད་གླེང་ཅི་ཡང་མེད་པའི་ཐོག་ནས།
ཁོའི་རྩོམ་ཡིག་རྣམས་བཀླགས་ཏེ་དེ་ཚོ་ལ་མོས་མཐུན་དང་ངོས་ལེན་བྱེད་ཀྱིན་
ཡོད་པ་དང༌། གལ་ཏེ་ཁོའི་དཔྱད་རྩོམ་དེ་དག་གི་ཁྲོད་དུ་མོས་རྟོགས་མི་ཐུབ་
པའི་གནས་ཚུལ་ཅི་ཞིག་ཡོད་པ་ཡིན་ན། མོའི་སེམས་ལ་ཏན་ཏན་ཁོ་འདིར་
སླེབས་ནས་མོ་ལ་འགྲེལ་བཤད་བརྒྱབས་པ་ཡིན་ན། མོས་ཏན་ཏན་རྟོགས་ཐུབ་
རྒྱུ་རེད་སྙམ་པའི་བསམ་བློ་འཁོར་བཞིན་ཡོད་པ་ཞིག་རེད། དེ་ལྟ་ནའང་མོའི་
སེམས་ནས་ཁོའི་འཛུམ་མདངས་ལྡན་པའི་གདོང་གི་མཐོང་ཕྱོགས་དང་། འབྲུག་
སྒྲ་ལྡིར་བ་ལྟ་བུའི་ངག་གི་འགྱུར་ཁུག་གཉིས་ལ་བཀྲེས་སྐོམ་གྱིས་ཤིན་ཏུ་གདུང་
བ་ལྟར་དུ་རེ་སྒུག་བར་མ་ཆད་པར་བྱས་ནས་ཡོད་པ་དེ་ནི་མཐོང་སྣང་ལ་མོའི་
གཟུགས་པོ་ཉམས་རྒུད་དུ་གཏོང་བའི་རྒྱུ་རྐྱེན་འབའ་ཞིག་ཏུ་གྱུར་ནས་ཡོད་པ་
ལྟ་བུ་ཞིག་རེད། ད་དུང་མོས་དུས་ཚོད་ཀྱི་འཕྲོ་ལ་དུས་ཚོད་མཐུད་དེ། ཡིད་
ཀྱི་གདུང་བ་ཤུགས་དྲག་པོ་དང་བཅས་སྐྱེ་བོ་ཅི་ཙམ་ཞིག་གིས་དཀའ་ངལ་གང་

ཡང་མེད་པར་གྷོ་ར་ལ་ཉིན་མོ་འམ། ཡང་ན་མཚན་མོའི་དུས་ཚོད་གང་རུང་
ལ་རང་འདོད་དུ་འབྲེལ་གཏུགས་བྱེད་ཐུབ་ཀྱིན་ཡོད་པ་མ་རེད་དམ། དེ་ལྟ་
ནའང་ཁོའི་ཕྱོགས་ནས་སྐྱེ་བོ་དེ་དག་གིས་གཞི་རྩའི་ཁེ་ཕན་གྱི་ཟུར་ཙམ་ཡང་ངོས་
ཟིན་གྱིན་མེད་པ་ཨེ་ཡིན་ནམ་སྙམ་ནས་མོ་རང་ཉིད་ཀྱི་བསམ་བློའི་ཁྲོད་དུ་མནོ་
བསམ་ཡང་ཡང་སྐོར་གྱིན་ཡོད་པ་ཞིག་རེད།
ཉི་མ་གཅིག་གི་ཉིན་གུང༌། ལོ་ལི་ཏཱ་སུའུ་ཆར་རས་ཐ་ཡི་ནང་ལ་ཡོང་
སྟེ། མོའི་ལག་པ་སུའུ་ཆར་རས་ཐ་ཡི་སྐེ་ལ་འཇུས་ཏེ་ངག་ནས། རེད། གཅེན་
མོ་སུའུ་ཆས། ཡག་པོ་བྱུང་སོང༌། ཞེས་སྨྲས།
སུའུ་ཆར་རས་ཐ་ཡིས། ག་རེ་ཡག་པོ་བྱུང་སོང༌། གཅུང་མོ་ལོ་ལི་ཏཱ།
ཞེས་དྲིས།
བྱ་བ་ཚང་མ་གཏན་འཁེལ་བྱུང་སོང་། ཞེས་ལོ་ལི་ཏ་ཡིས་ལན་བརྒྱབས།
སུའུ་ཆར་རས་ཐ་ཡིས། ཉི་མ་ནམ་ཞིག་ལ་གཏན་འཁེལ་སོང་། ཞེས་དྲིས།
ལོ་ལི་ཏཱ་ཡིས། གཟའ་ཟླ་བ་ལ་གཏན་འཁེལ་སོང་། ཞེས་སྨྲས།
སུའུ་ཆར་རས་ཐ་ཡིས། ས་ཆ་གང་ཞིག་ཏུ་གཏན་འཁེལ་སོང་། ཞེས་དྲིས།
ལོ་ལི་ཏཱ་ཡིས་མགོ་བོ་གཡུག་གཡུག་བྱེད་བཞིན་དུ། ངས་གནས་ཚུལ་
དེའི་སྐོར་གང་ཡང་ཤེས་ཀྱིན་མེད། ཨ་ཕས་དེའི་སྐོར་ཤེས་ཀྱིན་ཡོད་པ་རེད།
ཅེས་ལན་བརྒྱབས།
སུའུ་ཆར་རས་ཐ་ཡིས་མོ་རང་ཉིད་ཀྱི་ལག་ངར་གཉིས་ཀྱིས་ལོ་ལི་ཏ་ཡི་སྐེད་པ་
ནས་འཇུས་ཏེ། གཅུང་མོ་ཁྱོད་སེམས་པ་སྐྱིད་པོ་འདུག་གམ། ཞེས་འདྲི་རྩད་བྱས།
ལོ་ལི་ཏཱ་ཡིས་སྐད་ཤུགས་ཆེན་པོ་དང་བཅས། རྒྱུ་མཚན་ཅིའི་ཕྱིར་དུ།
-1115-

ངའི་སེམས་པ་སྐྱིད་པོ་མེད་དགོས་རེད་དམ། ཞེས་དྲིས།
དེ་ལ་སུའུཆར་རསཐ་ཡིས། ད་ཆར་ཁྱོད་རང་ཉིད་ཀྱིས་གང་ཞིག་འཐོབ་འདོད་
ཀྱི་རེ་བ་བརྒྱབས་པ་དེ། ཁྱོད་ལ་ཐོབ་ཡོད་པ་རེད། དེ་ལ་བརྟེན་ནས། ད་ཆར་ཁྱོད་
ཀྱིས་སྐྱེ་བོ་སུ་ཞིག་ལ་ཡང་དགག་སྒྲུབ་ཀྱི་རྩོད་པ་བྱེད་དགོས་མ་རེད། ཡིན་ནའང་།
ཁྱོད་ཀྱི་གཤིས་རྒྱུད་ཀྱི་ཚོར་འདུ་དྲག་པོ་དེ་ལ་ཏན་ཏན་བཀག་སྡོམ་ཞིག་འཕྲད་མི་ཡོང་
ངམ་སྙམ་ནས་ང་ལ་དེའི་ཕྱོགས་ལ་བློ ཚབ་ལང་གི་འདུག ཅེས་སྨྲས།
ལོ་ལི་ཏཱ་གད་མོ་ཞིག་ཤོར་བ་དང་ཆབས་ཅིག ག་རེ་བྱས་ནས་ད་ཆར་
དགག་སྒྲུབ་ཀྱི་རྩོད་པ་བྱེད་ས་མེད་པར་གྱུར་པ་རེད་དམ། དགག་སྒྲུབ་ཀྱི་རྩོད་
པ་བྱེད་ས་དེ། ད་ཆར་ངེས་པར་དུ་ཕྱི་ལོགས་སུ་ཕྱིན་ནས་འཚོལ་མི་དགོས་པར།
ང་རང་ཉིད་ཀྱི་ཁྱིམ་ལ་ཡོད་པ་རེད། ཅེས་ལན་བཏབ།
སུའུ་ཆར་རས་ཐ་ཡིས། སྐད་ཤུགས་ཆེན་པོའི་ཁྲོད་དུ་ཀུ་རེ་དང་རྩེད་
མོ་འདྲེས་པའི་སྒོ་ནས། མོའི་མཁུར་འགོ་ལ་ལག་པས་བྱིལ་བྱིལ་བྱེད་བཞིན
དུ། དེས་ན་དེ་འདྲ་ཞིག་ཡིན་པ་འདྲ། རེད་དམ། ཞེས་དང་། ཁྱོད་ཀྱིས་བྱ་
མི་
བ་ཐམས་ཅད་རང་འདོད་དུ་བསྒྲུབ་རྒྱུའི་གྲ་སྒྲིག་སྔ་ས་ནས་བྱེད་ཀྱིན་འདུག
འདུག་གམ། ངས་བྷི་ནོ་ལ་དེའི་སྐོར་བརྗོད་རྒྱུ་ཡིན། ད་དུང་དེའི་བར་ལ་དུས་
ཡུན་གང་འཚམས་འདུག སྙིང་རྗེ་བའི་མི་དེ་ལ་ཉེན་བརྡ་ཞིག་ངེས་པར་དུ་སྤྲོད་
དགོས་ཡོད་པ་འདྲ། ཞེས་བཤད།
ལོ་ལི་ཏཱ་ཡིས་སྐད་ཤུགས་ཆེན་པོ་དང་བཅས། ཁྱོད་ཀྱི་སྙིང་རྗེའི་ཡུལ་
དུ་གྱུར་པའི་མི་དེ་ལ་ད་ཆར་སྔོན་བརྡ་སྤྲོད་རྒྱུ་དེ་ཆེས་ཤིན་ཏུ་འཕྱིས་དྲགས་པ་རེད།
ད་ལྟ་ཁོ་ལ་འབྲོས་སའི་ལམ་དང་གཡོལ་སའི་གནས་ཡོད་པ་མ་རེད། ཁོའི་ཐོག་
—1116—

ལ་སྐེག་རྩིས་བྱས་པའི་ནང་དུ་གཉན་འཕྲང་ཆེ་བའི་དུས་ཀྱི་འགག་རྩ་འདི་བཤད་
ཡོད་པ་རེད། དེར་བརྟེན་ཁོས་ད་ཆར་ངེས་པར་དུ་ཆོ་ངེ་བཏོན་ནས་ཁོ་རང་
ཉིད་ཀྱི་དཔྲལ་བ་ན་རྡུང་རྡེག་བྱེད་དགོས་རེད། ཅེས་བཤད།
སུའུ་ཆར་རས་ཐ་ཡིས། འོན་ཀྱང་དོན་དངོས་ཀྱི་ཕྱོགས་ནས་ལོ་ལི་ཏྭ།
ངས་ཁྱོད་ལ་དྲང་མོར་བཤད་པ་ཡིན་ན། གནད་དོན་དེའི་ཕྱོགས་ལ་ང་ཅི་ཙམ་
ཞིག་དགའ་སྤྲོ་སྐྱེ་བཞིན་ཡོད་མེད་དེ། ངས་ཁྱོད་ལ་བརྗོད་མི་ཐུབ་པ་ཞིག་རེད།
ཅེས་དང༌། གློ་བུར་དུ་མོ་བསམ་གཞིག་ནན་ཏན་ཀྱི་ཀློང་དུ་ཚུད་པ་དང་འབྲེལ་
ངག་ནས། ངས་དུས་རྟག་ཏུ་ཁྱོད་ལ་བཟའ་ཟླ་བྷི་ནོ་ལྟ་བུའི་འོས་ཤིང་འཚམས་
པ་ཞིག་རག་པའི་གསོལ་བ་སྨོན་ལམ་འབའ་ཞིག་འདེབས་ཀྱིན་ཡོད། ཅེས་བཤད།
ལོ་ལི་ཏཱ་ཡིས་སྐད་ཤུགས་ཆེན་པོ་དང་བཅས། ཨ་ལེ། དེ་འདྲ་ཡིན་པ་
འདྲ། དེས་ན་སྐྱེ་བོ་སུ་ཞིག་ཀྱང་ང་ལྟ་བུའི་མནའ་མ་འོས་ཤིང་འཚམས་པ་ཞིག
ཏུ་མི་འགྱུར་བ་རེད་དམ། ཁོ་ལ་གནད་དོན་འདིའི་ཐོག་ལ་སྐད་ཆ་ཤོད་ལ། ཁོས་
སྐད་ཆ་ཅི་ཞིག་ཤོད་ཀྱིན་འདུག་དང་། ཁོའི་བསམ་བློའི་ལྟ་གྲུབ་རྣམས་ཅི་འདྲ་
ཞིག་ཡིན་མིན་སོགས་ལ་ཉོན་དང༌། དེ་རྗེས་མི་རིང་བར་ཏན་ཏན་ཁྱོད་ལ་རང་
ཉིད་ཀྱིས་དུས་ཡུན་རིང་པོ་ཞིག་གི་བརྒྱུད་རིམ་ཁྲོད་དུ། རང་ཉིད་ལ་སྤྱིར་བཏང་
མ་ཡིན་པའི་མི་དམིགས་བསལ་བ་དང་ཁྱད་པར་དུ་འཕགས་པ་དེ་ལྟ་བུ་ཞིག་གིས་
བརྩེ་དུང་གི་མཛའ་སེམས་བཅིང་ཡོད་པ་དེ། རང་ཉིད་ཀྱི་ངོས་ནས་རྟོགས་མ་
ཐུབ་པར་རང་ཉིད་དེའི་ཕྱོགས་ལ་མིག་ཞར་ཏེ་ཤིན་ཏུ་མགོ་འཐོམས་ནས་དེ་ལ་
རྗེས་སུ་ཡི་རང་དང་། ངོས་ལེན་བྱེད་མ་ཐུབ་པ་ལ་གནོང་འགྱོད་དང་བློ་ཕམ་
ཡོང་ངེས་པ་ཞིག་རེད། ཅེས་བཤད།

སུའུ་ཆར་རས་ཐ་ཡིས། དེ་འདྲ་ཡིན་ན་འགྲིག་འདུག གནས་སྟངས་
འདིའི་བརྒྱུད་རིམ་གྱི་འཁྲབ་སྟོན་ཐོག་ལ་མཐའ་མཇུག་ཏུ་ཉམས་མྱོང་ལྡན་པའི་
མཁས་པ་དམིགས་བསལ་བ་ཞིག་འབྱོར་པ་རེད། ཅེས་དང་། དཀའ་རྙོག་
དེའི་ཆེད་དུ་མུ་མཐུད་དུ་ང་ཚོས་མྱོང་དགོས་པའི་དཀའ་ངལ་གྱི་རྒྱུ་རྐྱེན་གང་ཡང་
མེད་པ་ཞིག་རེད། གང་ཡིན་ཟེར་ན། ཁོ་རང་ཉིད་ཀྱིས་རིན་གོང་ཅི་ཙམ་
ཞིག་སྤྲད་ནས་ཉོ་འདོད་ཡོད་པའི་དངོས་པོ་དེ། ཁོ་རང་ཉིད་ཀྱི་འདོད་པ་ལྟར་
དུ་ཁོ་ལ་རག་ཡོད་པ་རེད། དེར་བརྟེན་ང་ཚོ་ལྟ་བུའི་ཉམས་མྱོང་གི་རྒྱུས་མངའ་
མེད་པའི་མི་རྣམས་ཀྱིས། བརྩེ་དུང་གི་མཛའ་སེམས་ཀྱི་ཕྱོགས་ལ་ཁྱོད་ལ་བརྟག་
ཞིབ་དང་ཞིབ་འཇུག་བྱེད་ས་གང་ཡང་ཡོད་པ་མ་རེད། ཅེས་བཤད།
ལོ་ལི་ཏཱ་ཡིས་སྐད་ཤུགས་ཆེན་པོ་དང་བཅས། གང་ཡང་ཡོད་པ་མ་རེད་
རང་རེད། དེའི་ཕྱོགས་ལ་བརྟག་དཔྱད་ཞིབ་འཇུག་བྱེད་དགོས་པ་ཆེས་མང་
པོ་ཞིག་ཡོད་པ་རེད། ཅེས་བརྗོད་པ་དང་ལྷན་དུ་སུའུ་ཆར་རས་ཐ་ཡི་མཁུར་
འགོ་ན་ཤ་གཅུས་ཤིག་བརྒྱབས་ཏེ། གཡོ་ཐབས་ཀྱི་སྒོ་ནས། ང་ལ་ཁྱོད་ཀྱི་
བྱམས་བརྩེའི་བརྩེ་དུང་དེ་ག་དུས་ཡིན་ནའང་དགོས་ཀྱིན་ཡོད། ཡིན་ནའང་
ཁྱོད་ཀྱིས་རང་ཉིད་ཀྱི་བྱམས་བརྩེའི་བརྩེ་དུང་དེ། སྐྱེ་བོ་གཞན་ཞིག་ལ་རྩིས་འབུལ་
བྱས་ནས་ང་ལ་མགོ་སྐོར་དང་བསླུ་བྲིད་བྱས་པ་ཡིན་ན། དེས་ང་ལ་ཕན་གང་
ཡང་ཐོགས་རྒྱུ་མ་རེད། ཅེས་སྨྲས་
སུའུ་ཆར་རས་ཐ་ཡིས་གདེང་ཚོད་ལྡན་པའི་སྒོ་ནས་རང་ཉིད་ཀྱི་མཁུར་
འགོ་དེ་ལོ་ལི་ཏཱ་ཡི་མཁུར་འགོ་ལ་ཐད་ཀར་སྦྱར་ནས། ངས་རང་ཉིད་ཀྱི་བྱམས་
བརྩེའི་བརྩེ་དུང་དེ། སྐྱེ་བོ་གཞན་ཞིག་ལ་ནམ་ཡང་རྩིས་འབུལ་བྱེད་རྒྱུ་མིན།

ནམ་ཡང་རྩིས་འབུལ་བྱེད་རྒྱུ་མིན། ཞེས་སྨྲས།
ལོ་ལི་ཏཱ་ཡིས། སྐྱེ་བོ་གཞན་སུ་ཞིག་ལ་ཡང་རྩིས་འབུལ་བྱེད་རྒྱུ་མིན་ནམ།
སྐྱེ་བོ་གཞན་སུ་ཞིག་ལ་ཡང་རྩིས་སྤྲོད་བྱེད་རྒྱུ་མིན་པ་དེའི་ཕྱོགས་ལ་ཁྱོད་ལ་མཐའ
གཅིག་ཏུ་རང་ཉིད་རང་ལ་གདེང་སྤོབས་ཡོད་དམ། ཞེས་སྨྲས།
ལོ་ལི་ཏཱ་རྒྱང་ཐག་ཅུང་ཟད་ཅིག་ཏུ་ཕར་བཀྱེད་ནས། གཅེན་མོ་སུའུ་
ཆས། ཁྱོད་ཀྱིས་འདིར་ཉོན་དང༌། སྙིང་ཉེ། གལ་ཏེ་ཁྱོད་ཀྱིས་རང་ཉིད་ཀྱི་
བྱམས་བརྩེའི་བརྩེ་དུང་དེ། སྐྱེ་བོ་གཞན་ཞིག་ལ་རྩིས་འབུལ་བཏང་བ་ཡིན་ན།
ངས་དེ་ལ་བཟོད་སྒོམ་བྱེད་མི་ཐུབ་པ་དེ་ཁྱོད་ཀྱིས་ཤེས་གསལ་རེད། དེར་བརྟེན་
དུས་ཚོད་འདི་དག་གི་བརྒྱུད་རིམ་ཁྲོད་དུ། ང་ཁུ་སིམ་མེར་ལྷིང་འཇགས་ཀྱི་
ངང་ནས་བསྡད་པ་ཡིན། ཡིན་ནའང་དེ་རིང་ངས་ཁ་གསངས་ནས་བཤད་རྒྱུ་
ཡིན། དུས་ནམ་ཞིག་གི་ཚེ། གྷོར་མོ་ཧན་བྷ་བྷུ་ང་ཚོའི་ཁང་པར་ཡོང་བའི་
འགོ་བཙུགས་པ་ནས་བཟུང་་་
མ་རེད། གཅུང་མོ། ཞེས་སུའུ་ཆར་རས་ཐ་ཡིས་མགོ་བོ་གཡུག་གཡུག་
ཁོ་ན་བྱས་ཀྱང་། ལོ་ལི་ཏྭ་ཡིས། ཁྱོད་ཀྱིས་དེ་ལ་ངོ་ཚ་གཏན་ནས་བྱེད་དགོས
མ་རེད། ངས་གང་ཞིག་ངེས་པར་དུ་བཤད་འདོད་ཡོད་པ་དེ། ངས་དེ་རིང་
ཆ་ཚང་བར་བྱས་ནས་བཤད་རྒྱུ་ཡིན། སྤྱིར་བཏང་གནས་ཚུལ་གང་ཞིག་ཡིན་
ནའང་། ངས་ཁྱོད་ལ་མ་བཤད་པར་གསང་སྦས་བྱེད་མྱོང་གཅིག་ཀྱང་མེད་
ནའང་། གང་ལྟར་ངས་གནད་དོན་འདི་གཅིག་པུ་དེ་ཁྱོད་ལ་ཁ་གསངས་ནས་
གསལ་པོར་བཤད་མ་ཐུབ་པར་དུས་ཡུན་རིང་པོ་ཞིག་ཕྱིན་སོང་། དེར་བརྟེན།
རྒྱུ་མཚན་དེའི་དབང་གིས་ང་ལ་སེམས་ཀྱི་དཀའ་ངལ་ཡང་ཡང་འཕྲད་བྱུང༌།
1119--

ཡིན་ནའང་ད་ཆར་ང་ཁྱོད་དང་ཁ་གྱེས་ནས་ཟུར་དུ་འཐོན་བཞིན་ཡོད་པར་བརྟེན།
ངས་གནད་དོན་དེ་ང་རང་ཉིད་ཀྱི་ཕྱོགས་ལ་ཉར་ནས་མུ་མཐུད་དུ་འགྲོ་ཐུབ་རྒྱུ་
མ་རེད། ནམ་ཞིག་གྷོར་མོ་ཧན་བྷ་བྷུ་ཐེངས་དང་པོར་ང་ཚོའི་ཁང་པ་རུ་ཡོང་
བའི་སྐབས་སུ། ང་ལ་ཁོའི་ཕྱོགས་སུ་ཁོང་ཁྲོ་ཧ་ཅང་ཆེན་པོ་ཞིག་སྐྱེས་བྱུང་།
རྒྱུ་མཚན་གང་ཞིག་གི་ཕྱིར་དུ་ང་ལ་ཁོའི་ཐོག་ཏུ་ཁོང་ཁྲོ་སྐྱེས་པ་རེད་དམ། ཁྱོད་
ཀྱི་སེམས་ལ་ངས་གང་ཡང་ཤེས་ཀྱིན་ཡོད་པ་མ་རེད་བསམ་ཡོད་པ་རེད། ཁྱོད་
ཀྱིས་དེ་འདྲ་བསམ་མ་བྱུང་ངམ། ཁྱོད་ཀྱིས་ང་ལ་ཁོའི་མིང་གཏན་ནས་མ་བཤད
པ་དེའི་ཐད་ལ་ང་ལ་དོ་སྣང་བྱུང་བར་མ་ཟད། དེས་ང་ལ་སྔར་ལས་ཀྱང་ཁོང་
ཁྲོ་མང་དུ་སྐྱེ་བཅུག་སོང་། དེ་ལྟ་བུའི་དུས་ཚོད་ཅིག་བྱུང་བའི་བརྒྱུད་རིམ་ཁྲོད་
དུ། ཁྱོད་ང་ལས་ཀྱང་ལྷག་པ་ཞིག་ཁོ་ལ་སེམས་ཆགས་ཡོད་པ་དེའི་ཐད་ལ་ངས
བསམ་གཞིག་དང་འདང་རྒྱག་མི་ཐུབ་པ་ལྟ་བུ་ཞིག་བྱུང༌། ཞེས་སྨྲས།
སུའུ་ཆར་རས་ཐ་ཡིས། མ་རེད་གཅུང་མོ། ཞེས་བརྗོད་པའི་སྐབས་
དེར། ལོ་ལི་ཏཱ་ཡིས། ཁྱོད་ཀྱིས་ང་ལ་ངེས་པར་དུ་སྐད་ཆ་དེའི་སྐོར་བཤད་
ཚར་ཆུགས། རྒྱུ་མཚན་ཅི་ཞིག་གི་ཕྱིར་དུ་ངས་དེ་ལ་བཟོད་སྒོམ་དང་ཟུག་རྔུ
དྲག་པོ་སྐྱེས་པ་ཡིན་པ་དེ། ངས་ཁྱོད་ལ་བཤད་མི་ཐུབ་པ་ཞིག་རེད། ད་ཆར་
ཡང་ཁྱོད་ཀྱིས་ང་ལ་ཁོའི་སྐོར་སྐད་ཆ་གཅིག་ཀྱང་བཤད་རྒྱུ་མིན་པ་དེ་ངས་གསལ་
པོར་ཤེས་ཀྱིན་ཡོད། འོན་ཀྱང་ད་ཆར་ངས་དེའི་ཕྱོགས་ལ་མུ་མཐུད་དུ་ཁོང་
ཁྲོ་ཟ་བཞིན་མི་འདུག སྙིང་ཉེ། གལ་ཏེ་ཁོ་དང་ཁྱོད་གཉིས་ཀྱི་བར་ལ་འབྲེལ་
བ་ཞིག་བྱུང་བ་ཡིན་ན། ང་ཅི་འདྲའི་དགའ་བོ་ཞིག་འབྱུང་རྒྱུ་ཡིན་པ་དེ་ངས་
ཁྱོད་ལ་བཤད་མི་ཐུབ་པ་ཞིག་རེད། འོན་ཀྱང་ཁྱོད་དང་ཁོ་གཉིས་་་
—1120-

ཞེས་པའི་མཚམས་དེར། སུའུ་ཆར་རས་ཐ་ཡིས་གློ་བུར་དུ་མོ་རང་ཉིད་
ཀྱི་ལག་པ་ཡིས། ལོ་ལི་ཏཱ་ཡི་ཁ་བཀག་ནས་མོའི་སྐད་ཆའི་འཕྲོ་བཅད་དེ་ངག་
ནས། ལོ་ལི་ཏུ། ངས་ཁྱོད་ལ་ཞུ་བ་འཐེན་བཞིན་ཡོད། ཁྱོད་ཀྱིས་དེ་ལྟ་བུའི་
སྐད་ཆ་མ་བཤད་རོགས། ནམ་ཞིག་ཁྱོད་ཀྱིས་སྐད་ཆ་དེ་ལྟ་བུ་བཤད་ཡོང་བའི་
སྐབས་སུ། ངའི་སེམས་ལ་རང་ཉིད་ཆུ་བོའི་གཏིང་ལ་ཐིམ་བཞིན་ཡོད་པ་ལྟ་
བུ་ཞིག་ཚོར་གྱིན་འདུག ཅེས་བཤད།
ལོ་ལི་ཏྭ་ཡིས་སྐད་ཆའི་འགོ་བཙུགས་ཏེ། དེ་འདྲ་ཡོང་མི་སྲིད་པའི་རྒྱུ་
མཚན་ཅི་ཞིག་རེད་དམ། གཅེན་མོ། ཁོ་ལ་་་
ཞེས་བརྗོད་པའི་སྐབས་དེར། སུའུ་ཆར་རས་ཐ་ཡིས་མོ་ལ་སེམས་ཀྱི་
ཚོར་འདུ་ཤུགས་དྲག་པོའི་འོག་ནས་སྐད་ཆ་བཤད་རྒྱུའི་སྐབས་མ་སྤྲད་པར། མ་
རེད། མ་རེད། མ་རེད། ཁྱོད་ཀྱིས་སྨྱོན་པ་ལྟ་བུའི་སྒོ་ནས་རིག་འཚོ་མ་ཟིན་
པའི་སྐད་ཆ་བཤད་ཀྱི་འདུག ཁྱོད་ཀྱིས་སྐྱེ་བོ་ཞིག་གིས་བསམ་གཞིག་ཙམ་ཡང་
བྱེད་མི་ཐུབ་པའི་སྐད་ཆ་དེ་ལྟ་བུ་མ་བཤད། ཅེས་སྨྲས།
ལོ་ལི་ཏྭ་མོའི་སེམས་ཀྱི་རེ་དོགས་མ་ཆོད་པའི་ཐེ་ཚོམ་དང་སོམ་ཉི་རྣམས་ལ་
ཡིད་བསུན་ཏེ། ཡིན་ནའང་གཅེན་མོ། དེ་ཁྱོད་རང་ཉིད་ཀྱི་ཕྱོགས་ཀྱི་བྱམས་
བརྩེའིབརྩེ་དུང་རེད། ཅེས་རྒྱུ་མཚན་དང་རྒྱུ་རྐྱེན་རྣམས་གསལ་བྱེད་བྱས་ཏེ། ངས་
དེའི་ཕྱོགས་ལ་དོ་དོ་ནན་ནན་བྱས་ནས་ཞིབ་འཇུག་དང་ཞིབ་ལྟ་བྱས་པ་ཡིན། དེར་
བརྟེན་ངས་ཁྱོད་ལ་ཁ་ཚོན་བཅད་ནས་བརྗོད་ཐུབ་པ་ཞིག་ལ། ཁྱོད་རང་་་
ཞེས་བརྗོད་པའི་མཚམས་སུ་སླེབས་དུས། སུའུ་ཆར་རས་ཐ་ཡིས་མོ་
ལ་སྐད་ཆའི་མཇུག་ཚར་མ་བཅུག་པར། མོ་རང་ཉིད་ཀྱི་ལག་པ་དེ་གློ་བུར་དུ་

ལོ་ལི་ཏཱ་ཡི་ལག་པ་ནས་ཚུར་བཙན་འཕྲོག་བྱས་པ་དང་མཉམ་དུ་ཁང་མིག་དེའི་
ཕྱི་ལ་ཐོན་ནས་སོང་། སྐབས་དེར་ལོ་ལི་ཏཱ་མོའི་མཇུག་ལ་བརྒྱུགས་པ་དང་འབྲེལ་
ངག་ནས། དེས་ན་འགྲིག་གི་རེད། དེ་ཧ་ཅང་གི་ཡག་པོ་འདུག ངས་དེའི་
སྐོར་ལ་སྐད་ཆ་ཚིག་གཅིག་ཀྱང་བསྐྱར་དུ་བཤད་རྒྱུ་མིན། ཞེས་སྨྲས་
སུའུ་ཆར་རས་ཐ་ཡིས། དེའི་སྐོར་ཡང་བསྐྱར་གཏན་ནས་མ་བཤད་
རོགས། ཞེས་ཞུ་བ་འཐེན།
ལོ་ལི་ཏ་ཡིས། ངས་གནད་དོན་དེའི་ཕྱོགས་ལ་དེ་ལྟ་བུའི་ཛ་དྲག་གི་ཁས་
ལེན་དང་། དམ་བཅའ་དེ་འདྲ་གང་ཡང་འཇོག་ཐུབ་རྒྱུ་མེད། ང་རང་ཉིད་ཀྱི་
ངོས་ནས་དེའི་སྐོར་བཤད་དགོས་པའི་ཉི་མ་ཞིག་སླེབས་པའི་མཚམས་དེར། ངས་
ཏན་ཏན་བཤད་རྒྱ་ཡིན། དེ་མིན་གཞན་ངས་དེའི་སྐོར་བཤད་མི་ཡོང་༌། ཁས་
ལེན་དེ་ལྟ་བུ་ཞིག་གི་དམ་བཅའ་ངས་འཇོག་ཐུབ་ཀྱིན་འདུག ཅེས་ལན་བརྒྱབས།
འདས་པའི་ཉིན་ཤས་ཀྱི་དུས་ཀྱི་བརྒྱུད་རིམ་ཁྲོད་དུ། ཧ་རེས་མོ་ཧེས་
ནེས་ཀྱིས་སུའུ་ཆར་རས་ཐ་ཡི་ཕྱོགས་ལ་བར་མཚམས་མེད་པའི་མིག་གི་ལྟ་སྐྱོང་
བྱས་ནས་ཡོད་པར་བརྟེན། མོ་བྱ་བའི་འཇུག་རིམ་ཀྱི་ཁ་ཕྱོགས་དེ་ལྟ་བུ་ཞིག་
གི་ཁྲོད་དུ་ཞུགས་ནས་ཡོད་པ་དེ་ཧ་རེས་མོ་ཧེས་ནེས་ཀྱིས་རྟོགས་མི་ཐུབ་པ་དེ་མི་
སྲིད་པ་ཞིག་རེད། འདི་འདྲའི་བློ་དོགས་མ་ཆོད་པའི་སེམས་ཀྱི་འཆར་སྒོ་དང་
མེལ་ཚེ་གཡེལ་མེད་དུ་བྱེད་པའི་ཡིད་ཀྱི་དོགས་ཟོན་རྣམས་མོ་ལ་མཚོན་ན། ཆེས་
ཤིན་ཏུ་ཐེག་དཀའ་བའི་ཁུར་བོ་ཞིག་ཏུ་གྱུར་པར་མ་ཟད། དེས་མོ་ལ་བཟོད་
བསྲན་བྱེད་མི་ཐུབ་པའི་ཚོར་འདུ་ཞིག་སྐྱེ་བཅུག ཡིན་ནའང་དེའི་སྐོར་ལ་སྐད་
ཆ་ཚིག་གཅིག་ཀྱང་མ་བཤད།
-1122-

དེ་རིང་དུས་ནམ་ཞིག་གི་ཚེ། ལོ་ལི་ཏཱ་ཕར་ཕྱིན་ནས་སུའུ་ཆར་རས་ཐ་
ཐང་ཆད་དེ་མར་མདུན་ཅོག་གི་འཁྲིས་སུ་བསྡད་དེ། མོ་རང་ཉིད་ཀྱི་ལག་པ་
གཉིས་ཀྱི་ནང་དུ་མགོ་བོ་བཞག་ནས་ངལ་གསོས་ནས་ཡོད་པའི་སྐབས་དེར། ཁོ་
ཚོའི་གཡོག་པོ་དེ་ལག་ཏུ་བཞུ་མར་ཞིག་བཟུང་ནས་ཁང་མིག་ནང་དུ་འཛུལ་ནས་
ཡོང་ཞིང་། སྐབས་དེར་སུའུ་ཆར་རས་ཐ་ཡིས་བཞུ་མར་དེ་བསྐྱར་དུ་ཕར་རང་
འཇགས་སུ་བསྐྱལ་བཅུག
དུས་ཀྱི་བརྒྱུད་རིམ་དེའི་སྐབས་སུ་ཧ་རེས་མོ་ཧེས་ནེས་ཀྱིས། རང་ཉིད་ཀྱི
དགོང་མོའི་ཆོས་སྤྱོད་ཀྱི་བྱ་བ་རྣམས་ལག་ལེན་ཏུ་བསྟར་བཞིན་ཡོད་པ་དང་། ནམ་
ཞིག་མོས་ལོ་ལི་ཏྭ་ཁང་པ་དེ་ལས་ཕྱིར་ཐོན་ཏེ་འགྲོ་བཞིན་ཡོད་པ་མཐོང་ཚེ། མོ་
གློ་བུར་དུ་ཐོག་ཁང་ནས་མར་འོག་ཤོད་དུ་ཡོང་སྟེ། རཱ་དྷ་ར་ཞེས། ཞེས་བོས་
སུའུ་ཆར་རས་ཐ་ཡིས་བྲེལ་ཚུབ་ཀྱི་ངང་ནས་རང་གི་མིག་གཉིས་ཀ་ལ་
ཕྱིས་བརྡར་ཞིག་བཏང་བ་དང་ཆབས་ཅིག་ཡར་ལངས། སྐབས་དེར་ཧ་རེས་
མོ་ཧེས་ནེས་ཀྱིས་མོ་ལ་སྐྱོན་བརྗོད་དང་འབྲེལ་བའི་སྒོ་ནས། གནས་ཚུལ་ག་
རེ་འདུག་གམ། ངས་གླེན་རྟགས་ཀྱི་བྱ་བ་འདི་ཚོ་ཚང་མ་ཅི་ཞིག་ཡིན་གསལ་
པོར་གཏན་ནས་རྟོགས་ཐུབ་ཀྱིན་མི་འདུག ཅེས་སྨྲས།
ནམ་ཞིག་མོའི་དྲི་བ་ལ་སུའུ་ཆར་རས་ཐ་ཡི་ཕྱོགས་ནས་ལན་གང་ཡང་
མ་བརྒྱབས་པར་ཤེས་ཚེ། མོས་སྐད་གདངས་རྩུབ་པོའི་གདངས་ལ་དྲངས་ནས་
སྐད་ཤུགས་ཆེན་པོ་དང་བཅས་ཚོགས་གཏམ་བཏང༌། སུའུ་ཆར་རས་ཐ་ཡིས་
ངུ་ཅོར་རྒྱག་བཞིན་དུ། ཨ་ནེ། ཁྱོད་ཀྱིས་ཉིན་དང་མཚན་བྱས་ཏེ་ང་ལ་དོགས་
ཟོན་དང་མེལ་ཚེ་ག་རེ་བྱས་ནས་བྱེད་ཀྱིན་ཡོད་དམ། ཞེས་སྨྲས།

ཧ་རེས་མོ་ཧེས་ནེས་ཀྱིས། ངས་རྒྱུ་མཚན་ག་རིའི་ཆེད་དུ་དེ་འདྲ་བྱས་
པ་དེ། ཁྱོད་ཀྱིས་རྟོགས་ཐུབ་ཀྱིན་མི་འདུག་གམ། ཁྱོད་ཀྱིས་ཟ་མ་མ་ཟོས་པ
དང༌། མིག་ཆུ་བཏོན་ཏེ་ངུ་ཅོར་རྒྱག་པ་འདི་ཐམས་ཅད་གྱིས་ག་རེ་མཚོན་ཀྱིན་
ཡོད་པ་རེད་དམ། ང་བྱིས་པ་ཞིག་མ་རེད། ཁྱོད་ཀྱི་སེམས་ལ་ངས་གནས་
ཚུལ་དེ་ཙམ་ཞིག་ཀྱང་ཤེས་ཐུབ་རྒྱུ་མ་རེད་སྙམ་གྱིན་འདུག་གམ། ཞེས་དྲིས།
སུའུ་ཆར་རས་ཐ་ཡིས། ཨ་ནེ། ངས་ཁྱོད་ལ་ཁ་ཚོན་བཅད་ནས་བཤད་
པ་ཡིན་ན། ཁྱོད་ཀྱིས་གནས་ཚུལ་དེ་དག་གི་ཟུར་ཙམ་ཞིག་ཀྱང་རྟོགས་ཐུབ་
མི་འདུག ཁྱོད་ཀྱིས་འཇིགས་སུ་རུང་བའི་བྱ་བ་ཚབས་ཆེན་དེ་འདྲ་བྱེད་ཀྱིན་
འདུག དེར་བརྟེན་སྐད་ཅིག་རེ་རེའི་ནང་ལ་ངའི་སེམས་ལ་དེའི་ཐད་ལ་བཟོད་
ཐབས་མེད་པའི་ཚོར་འདུ་ཞིག་སྐྱེས་ཡོང་གི་འདུག ཅེས་བཤད།
ཧ་རེས་མོ་ཧེས་ནེས་ཀྱིས། ཧ་ཅང་ཡག་པོ་འདུག གལ་ཏེ་ངས་བྱ་བ་
ཚབས་ཆེན་གྱི་ནོར་འཁྲུལ་ཞིག་བྱེད་ཀྱིན་ཡོད་པ་ཡིན་ན། ཁྱོད་ཀྱིས་ང་ལ་དེའི་
སྐོར་ཕྱི་གསལ་ནང་གསལ་བྱས་ཏེ་འགྲེལ་བཤད་ཆ་ཚང་བ་ཞིག་བརྒྱབས་པ་ཡིན་
ན། དེ་ཡག་པོ་ཡོང་གི་རེད། ཅེས་བཤད།
སུའུ་ཆར་རས་ཐ་ཡིས་རང་རྒྱུད་ཀྱི་ངོ་ཚ་དང་འཚེར་སྣང་ཐམས་ཅད་ཀྱི་
ཕྱོགས་ལ་བཀག་སྡོམ་དང་སྟངས་འཛིན་བྱེད་རྒྱུའི་འབད་པ་ཤུགས་ཆེན་པོ་ཞིག་
བསྟེན་པ་དང་ཆབས་ཅིག འགྲིག་གི་རེད། ངས་ཁྱོད་ལ་འགྲེལ་བཤད་བརྒྱབ་
ཆོག ངས་རང་ཉིད་ཀྱི་བཤེས་གཉེན་གྱི་མདུན་ནས་གནས་ཚུལ་ཁ་ཤས་ཀྱི་ཐད་
ལ་སློབ་སྦྱོང་བྱས་ཤིང་། དེ་ནི་ང་ལ་མཚོན་ན་བློ་སྐྱེད་གསར་པ་འབའ་ཞིག་རེད།
གནས་ཚུལ་དེ་དག་གི་ཕྱོགས་ལ་ཚུལ་དང་མཐུན་པའི་སྒོ་ནས་གོ་བ་ལེགས་པར་
-1124-

ལོན་པར་བྱེད་རྒྱུ་དེ་བསམ་བློའི་སྟོབས་ཤུགས་གལ་ཆེན་པོ་དང་མེད་དུ་མི་རུང་
བ་ཞིག་རེད། ངས་རང་ཉིད་ལ་འཐོབ་འདོད་ཀྱི་གནད་དོན་དེའི་ཕྱོགས་ལ། ང་
རང་ཉིད་སྐོར་གྱི་ངོས་ནས་འཐབ་འཛིང་དང་ངལ་བ་ཅི་ཙམ་བསྟེན་ནའང༌། དེ་
ང་ལ་མཚོན་ན་དཀའ་ངལ་ཤིན་ཏུ་ཆེན་པོ་ཞིག་ཡིན་པ་རྟོགས་བྱུང་། ཡིན་ནའང་
ཨ་ནེ། ཁྱོད་ཀྱིས་ངེད་གཉིས་ཀྱི་བར་གྱི་འབྲེལ་བ་ལ་གོ་བ་ཆེས་ཤིན་ཏུ་ཕྱིན་ཅི
ལོག་པའི་ལྟ་ཚུལ་ཞིག་བཟུང་སྟེ། ཁོ་ལ་སྐྱོན་བརྗོད་དང་དམའ་འབེབས་སྣ་མང་
བྱས་པའི་མཐར། ཁོ་ཕྱོགས་གཞན་ཞིག་ཏུ་ཁ་ལོ་བསྒྱུར་སོང་། ཁྱོད་ཀྱིས་ཁོ་
ལ་གང་ཞིག་བརྗོད་ཡོད་པའི་སྐད་ཆ་དེ་དག་ཐམས་ཅད་ཚབས་ཆེན་གྱི་ནོར་འཁྲུལ་
དང༌། ཁྱོད་ཀྱིས་ངའི་ཕྱོགས་ལ་བསམ་གཞིག་དང་རྟོག་ཞིབ་གང་ཞིག་བྱེད་
ཀྱིན་ཡོད་པ་དེ་ཚོ་མཐའ་གཅིག་ཏུ་ཡིད་བརྟན་བྱེད་མི་རུང་བའི་རེ་སྟོང་ཁོ་ན་རེད།
དེར་བརྟེན་བྱ་བ་འདི་དག་གི་ཁྲོད་དུ་ཁྱོད་ཀྱིས་ནོར་འཁྲུལ་དང་མ་འགྲིགས་པ་
བྱེད་ཀྱིན་ཡོད་པ་རེད། ཁོ་ལྟ་བུའི་མི་ཞིག་ལ་སྐྱོན་བརྗོད་བྱས་ཏེ། དམའ་འབེབས་
བྱེད་རྒྱུ་དེ་ཁྱོད་ཀྱི་ནུས་པ་ལས་ཡོངས་སུ་བརྒལ་བ་ཞིག་རེད། འོན་ཀྱང་ངའི་
ཐོག་ལ་ཁྱོད་ཀྱིས་བཙན་ཤེད་ཀྱིས་དབང་སྒྱུར་དམ་འཛིན་དེ་འདྲ་ཞིག་བྱེད་དགོས་
པའི་གནས་ཚུལ་ཅི་ཞིག་ངས་བྱས་སོང་ངམ། ཞེས་སྨྲས།
དེ་ལྟར་མོས་སྐད་ཆ་བཤད་པའི་འགྲོས་དང་བསྟུན་ནས་མོའི་སྐད་གདངས་
དེ་ངུ་ཅོར་གྱི་དབྱངས་དང་འདྲེས་ནས་མགྲིན་པར་འཚང་ཞིང་། དེ་དང་མཉམ་
དུ་མོས་ཁང་མིག་དེ་བཞག་ནས་ཕྱི་ལ་ཐོན། ཧ་རས་མོ་ཧེས་ནེས་ཀྱིས་རྒྱབ་ལོགས་
སུ་ཕྱི་ནུར་ཞིག་བརྒྱབས་པ་དང་ལྷན་དུ་མོ་རང་ཉིད་ཀྱིས་རང་ཉིད་ལ། ཨ་དཀོན
མཆོག་མཁྱེན། སྐྱེ་བོ་གཞན་ཞིག་གིས་སྐད་ཆ་འདི་ལྟར་བཤད་པ་དེ་ཚོ་གོ་ཨེ་
-1125—

ཡོད་ན། ཞེས་མོ་རང་ཉིད་ཀྱིས་རང་ཉིད་ལ་ཁེར་བཤད་བརྒྱབས། དེ་ལྟ་ནའང་
མོས་སུའུ་ཆར་རས་ཐ་ལ་དགོང་དྲོའི་ཁ་ཟས་ལ་སྐད་མ་བཏང་བའི་སྔོན་ལ་ལུས་
སེམས་རང་སོར་གནས་ཤིང་ཡིད་ཀྱི་གདུང་བ་སེལ་བའི་ཕྱིར་དུ། དུས་ཚོད་
ཏོག་ཙམ་ཞིག་གི་གོ་སྐབས་སྤྲད་དེ། དེ་རྗེས་མོས་སུའུ་ཆར་རས་ཐ་བཟའ་བཏུང་
ལ་སྐད་བཏང་།
མི་རིང་བར་སུའུ་ཆར་རས་ཐ་མར་བསྡད་ཚེ། ཧ་རེས་མོ་ཧེས་ནེས་ཀྱིས་
སྐད་ཆའི་འགོ་བཙུགས་ཏེ། རཱ་དྷ་ར་ནེས། ཁྱོད་ཀྱིས་འདིར་ཉོན་དང་། ང་
བྱིས་པ་ཞིག་མ་རེད། ཁྱོད་རང་ཉིད་ཀྱི་ངག་ནས་ཧིན་དྷུ་ཞེས་རྗོད་བཞིན་ཡོད་
པའི་ཆོས་ལུགས་དེའི་འོག་ནས་ང་ལ་སློབ་གསོ་ཐོབ་སྟེ། ཆུང་བྱིས་པའི་དུས་ནས་
བཟུང་དུས་ད་ལྟ་ལ་ཐུག་གི་བར་དུ་ཡོང་བ་རེད། དེར་བརྟེན་ངས་ཆོས་ལུགས་
དེའི་སྐོར་གྱི་བསམ་བློའི་ལྟ་གྲུབ་ཆེས་ཤིན་ཏུ་མང་པོ་ཞིག་གོ་མྱོང་ཡོད། ཁྱོད་
ཀྱིས་དེའི་སྐོར་གཏན་ནས་ཤེས་ཀྱིན་མི་འདུག དེ་འདྲ་ཡིན་དུས་གྷོར་མོ་ཧན་
གྱིས་ཁྱོད་ལ་ཁོ་ཁྱོད་རང་གི་བཤེས་གཉེན་ཡིན་མདོག་མདོག་བྱས་ཏེ། ཁྱོད་
ལ་མགོ་སྐོར་དང་བསླུ་བྲིད་འབའ་ཞིག་བྱེད་ཀྱིན་ཡོད་པ་རེད། ངས་ཁོས་ཡང་
ནས་ཡང་དུ་སྐད་ཆ་བཤད་པ་མང་པོ་གོ་མྱོང་། ཡིན་ནའང་ཁོའི་སྐད་ཆ་དེ་དག་
གི་ཁྲོད་ལ་སྲོལ་རྒྱུན་གྱི་ལམ་ལུགས་འཛིན་སྐྱོང་བྱེད་དགོས་པའི་ལྟ་ཚུལ་གང་ཡང་
མི་འདུག ཁོས་རང་ཉིད་ཀྱི་བསམ་བློའི་ལྟ་བ་གསར་དུ་སྤེལ་བའི་ཡིག་ཆ་ཁ་ཤས་
ཤིག་གསར་གཏོད་བྱས་ཡོད་པ་རེད། ང་ལ་མཚོན་ན། དེའི་དོན་རྟོགས་པར་
བྱེད་རྒྱུ་དེ་ལས་སླ་བོ་ཞིག་རེད། གང་ཡིན་ཟེར་ན། ང་ལ་ང་རང་ཉིད་ཀྱི་མགོན་
སྐྱབས་བཤེས་གཉེན་ཞིག་མེད་པ་རེད་དམ། རཱ་དྷ་ར་ནེས། ཁྱོད་ཀྱིས་ང་ལ་
-1126-

ཁྱོད་རང་ཉིད་ལ་ཁ་བརྡ་བསླབ་བྱ་བྱེད་དུ་ཆུགས། བྱ་བ་འདི་ཚོའི་ཁྲོད་དུ་ཁྱོད་
ལ་ཁེ་ཕན་ཡོད་པ་དང་ཁྱོད་ཀྱིས་ཉན་འཇོག་བྱེད་དགོས་ས་གཅིག་ཀྱང་མི་འདུག
ནམ་ཞིག་ངའི་བཤེས་གཉེན་དེ་འབྱོར་བའི་དུས་ཚོད་ཅིག་སླེབས་པའི་སྐབས་དེར།
ཁོང་གིས་ཁྱོད་དབང་འོག་ཏུ་བཅུག་ནས་ཁྱོད་ལ་ཡང་དག་པའི་གཟུངས་སྔགས་
གནང་གི་རེད། ཁོའི་ཕྱོགས་ལ་གཡོ་སྒྱུ་དང་ཁྲམ་པ་གང་ཡང་མེད་པར་མ་ཟད།
ཁྱོད་ཀྱིས་དེ་ལ་དངངས་སྐྲག་ཀྱང་གཏན་ནས་བྱེད་དགོས་མ་རེད། ཁྱོད་བྷ་
རཱ་མོ་ཡི་ཁྱིམ་ཚང་ཞིག་གི་ནང་བརྒྱུད་ནས་ཡོང་ཡོད་མེད་ལ་གནད་དོན་གང་
ཡང་མི་འདུག ངས་ཁྱོད་ཧིན་དྷུ་ཡི་སྤྱི་ཚོགས་ལ་ཞུགས་རྒྱུའི་ཐད་ལ་བཀོད་སྒྲིག་
དང་འཆར་གཞི་འདིང་ཆོག སུ་ཞིག་གིས་རྣམ་པ་གཅིག་ཏུ་དེའི་སྐོར་ཤེས་རྒྱུ་
རེད་དམ། ཁྱོད་ཀྱི་ན་ཚོད་དེ་འཚར་ལོངས་ཀྱི་བརྒྱུད་རིམ་ལས་ལྡོག་སྟེ་ཡོད་
པ་དེ་དངོས་ཡོད་གནས་ཚུལ་གྱི་བདེན་པ་རེད། ཡིན་ནའང་འདིར་རང་ཉིད་
ཀྱི་ལོ་ཚད་ཀྱི་འཚར་ལོངས་ལས་བརྒལ་བའི་བུ་མོ་ཧ་ཅང་མང་པོ་ཡོད་པ་རེད།
དེར་བརྟེན་སྐྱེ་བོ་སུ་ཞིག་ཁྱོད་ཀྱི་སྐྱེ་ཚེས་ཀྱི་དཔང་རྟགས་རྩད་གཅོད་བྱེད་དུ་འགྲོ་
རྒྱུ་རེད་དམ། རེད། ནམ་ཞིག་ཁྱོད་ལ་སྒོར་མོ་ཡོད་པའི་སྐབས་ཤིག་བྱུང་བ་
ཡིན་ན། དེའི་ཚེ་ཁྱོད་ཀྱིས་བྱ་བ་ཐམས་ཅད་ལ་བཀོད་ཇུས་དང་སྟངས་འཛིན་
བྱེད་ཐུབ་རྒྱུ་རེད། དེའི་ཕྱོགས་ལ་མི་མཐུན་པའི་སྐྱོན་དང་བར་ཆད་གང་ཡང་
འབྱུང་གི་མ་རེད། དེའི་རྒྱུ་མཚན་ག་རེ་ཡིན་ནམ་ཞེ་ན། ང་རང་ཉིད་ཀྱི་མིག་
ངོ་མའི་མདུན་ནས་རིགས་དམའ་བའི་བྱིས་པ་ཞིག་སྒོར་མོ་ཏོག་ཙམ་ཞིག་གི་རོགས་
སྐྱོར་འོག་ནས་རིགས་མཐོ་བའི་གྲལ་དུ་སླེབས་པ་མཐོང་མྱོང་། ངས་ཁྱོད་རང་
གི་མི་ཚེ་དེ་བྲམ་ཟེའི་ཁྱིམ་ཚང་ཡག་པོ་ཞིག་གི་ནང་ལ་གཏན་འབེབས་བྱེད་དགོས་

ཡོད། དེ་འདྲ་བྱུང་རྗེས། སྐྱེ་བོ་སུ་ཞིག་གིས་ཀྱང་སྐད་ཆ་ཚིག་གཅིག་ཀྱང་
བརྗོད་ཕོད་རྒྱུ་མ་རེད། དེའི་རྒྱུ་མཚན་ཅི་ཞིག་རེད་དམ་ཞེ་ན། ཁོང་ཚོ་ཧིན་
དྷུ་ཡི་སྤྱི་ཚོགས་ཀྱི་སྣེ་ཁྲིད་མཁན་རྣམས་རེད། གནས་ཚུལ་དེ་འདྲ་ཡིན་དུས།
ཁྱོད་ཀྱིས་ཁྱོད་རང་གི་བཤེས་གཉེན་དེའི་ཕྱོགས་ལ་དུས་ཚོད་འཕྲོ་བརླག་ཏུ་བཏང་
ནས་མིག་ཆུའི་མཆི་མ་མང་པོ་འདོན་པ་དང༌། ཁོ་ལ་ཞུ་བ་འཐེན་ཏེ་གསོལ་བ་
ཕུར་ཚུགས་སུ་འདེབས་པ་དེ་འདྲ་གཏན་ནས་བྱེད་དགོས་མ་རེད། ཅེས་བཤད།
ནམ་ཞིག་ཧ་རེས་མོ་ཧེས་ནེས་ཀྱིས་ཞིབ་ཚགས་དོད་པོའི་གླེང་གཞི་དེའི་
འགོ་བཙུགས་ཡོང་དུས། སུའུ་ཆར་རས་ཐ་ཡིས་རང་ཉིད་ཀྱི་བཟའ་བཏུང་གི་
ཕྱོགས་ལ་ཡི་ག་ཡོངས་སུ་བརླགས་པར་མ་ཟད། མོའི་སེམས་ལ་རང་ཉིད་ཀྱིས་
ཟ་མ་ཁམ་གང་ཡང་མྱིད་མི་ཐུབ་པ་ལྟ་བུའི་ཚོར་སྣང་སྐྱེས། ཡིན་ནའང་མོས་
འདར་སིག་རྒྱག་བཞིན་དུ་འབད་བརྩོན་ཤུགས་དྲག་པོ་ཞིག་བསྟེན་ཏེ། ཟ་མ་
ཏོག་ཙམ་ཞིག་ཟ་རྒྱུའི་ཕྱོགས་ལ་རང་ཉིད་ལ་སྟངས་འཛིན་གང་ཐུབ་བྱས། གང་
ཡིན་ཟེར་ན། དེའི་རྒྱུ་མཚན་ནི། གལ་ཏེ་མོས་བཟའ་བཏུང་ཏོག་ཙམ་མ་བྱས་
པ་ཡིན་ན། མོ་ལ་ཏན་ཏན་ཚོགས་གཏམ་ལྟ་བུ་ཞིག་རག་རྒྱུ་ཡིན་པ་དང༌། དེ་
འདྲ་བྱུང་ན་མོ་ལ་ཏན་ཏན་དེ་བས་ཀྱང་སྐྱོ་བ་སྐྱེ་ངེས་པ་དེ་མོས་གསལ་པོར་ཤེས་
ཀྱིན་ཡོད་པའི་རྒྱུ་མཚན་གྱིས་རེད།
ནམ་ཞིག་ཧ་རེས་མོ་ཧེས་ཞེས་ཀྱིས་མོའི་སྐད་ཆ་ལ་སུའུ་ཆར་རས་ཐ་ཡིས་
དེ་ཙམ་གྱིས་གདེང་འཇོག་དང་ཁ་ཡ་མ་བྱས་པ་མཐོང་ཚེ། རང་ཉིད་ཀྱིས་རང་
ཉིད་ལ ཨོ། མི་འདི་ཚོ་ངའི་བསམ་བློའི་གོ་རྟོགས་ཀྱི་ཡུལ་ལས་འདས་པ་ཞིག་
རེད། ཕྱོགས་གཅིག་ནས་མོ་རང་ཉིད་ཀྱིས་སྐད་ཅོར་བརྒྱབས་ཏེ་ངར་ཤུགས་

དང་བཅས། མོ་རང་ཉིད་ཧིན་དྷུ་བ་ཞིག་ཡིན་ཞེས་རྗོད་ཀྱིན་ཡོད་པ་རེད། ཡང་
ཕྱོགས་གཞན་ཞིག་ནས་མོ་ལ་དུས་ནམ་ཞིག་གི་ཚེ། འདི་འདྲའི་གོ་སྐབས་ཡག་
པོ་ཞིག་རག་པའི་སྐབས་སུ་མོས་ངའི་སྐད་ཆ་ལ་ཉན་འཇོག་བྱེད་ཀྱིན་ཡོད་པ་མ་
རེད། མོ་རང་ཉིད་ཧིན་དྷུ་བ་ཞིག་ཏུ་འགྱུར་བ་ལ་དེའི་ཆེད་དུ། དཀའ་ཐུབ་
ཀྱི་སྒྲིབ་སྦྱོང་ཤུགས་དྲག་པོ་དང་དེའི་ཐོག་ལ་འགྲེལ་བཤད་མང་པོ་ཞིག་གང་ཡང་
རྒྱག་མི་དགོས་པ་ཞིག་རེད། དེའི་ཐོག་ལ་གང་ཞིག་ངེས་པར་དུ་བྱེད་དགོས་
པ་དེ་ནི་རྒྱ་གར་གྱི་སྒོར་མོ་ཁ་ཤས་ཤིག་གི་འགྲོ་སོང་གཏོང་རྒྱུ་དེ་ཙམ་ཞིག་རང་
རེད། དེ་འདྲ་བྱས་པ་ཡིན་ན། དཀའ་ངལ་གང་ཡང་མེད་པའི་འོག་ནས་སྤྱི་
ཚོགས་ཀྱིས་མོ་ལ་བདག་སྐྱོང་དང་ལྟ་རྟོག་བྱེད་ངེས་པ་ཞིག་རེད། འོན་ཀྱང་
གནད་དོན་འདིའི་ཕྱོགས་ལ་ཡང་མོས་རང་རྒྱུད་ཀྱི་སེམས་ཀྱི་སྤྲོ་ཤུགས་ཕྱིར་མངོན་
རྒྱུ་ལ་ཧ་ལོག་ནས་བསྡད་པ་ཡིན་ན། དེ་རྗེས་མོས་ཚུལ་ཇི་ལྟར་རང་ཉིད་ཧིན་
དྷུ་བ་ཞིག་ཏུ་འགྱུར་རྒྱུའི་ཁྱབ་བསྒྲགས་བྱེད་ཐུབ་རྒྱུ་རེད་དམ། ཞེས་རང་ཉིད་
ཀྱིས་རང་ཉིད་ལ་དྲི་བ་བཏང༌།
ཧ་རེས་མོ་ཧེས་ནེས་ཀྱིས། གྷོ་ར་ཙི་འདྲའི་མི་གཡོ་ཟོལ་ཅན་ཞིག་ཡིན་
མིན་གྱི་ཐད་ལ་ཡུན་རིང་པོར་བསམ་གཞིག་བྱས་པའི་བརྒྱུད་རིམ་ཁྲོད་དུ། མོ་
ལ་གདེང་འཁེལ་བའི་ངེས་ཤེས་གང་ཡང་མ་རྙེད་ནའང་། ནམ་ཞིག་མོའི་རྣམ་
རྟོག་གི་འཆར་སྒོ་སོམ་ཉིའི་ཁྲོད་དུ་འགྲིམས་ཏེ། གྷོ་ར་ཡིས་སུའུ་ཆར་རས་ཐ་
ལ་འདི་ལྟ་བུའི་མགོ་སྐོར་དང་བསླུ་བྲིད་ཡིད་ལ་བསམ་དཀའ་བ་ཞིག་བྱེད་དགོས་
པའི་རྒྱུ་རྐྱེན་དེ་གང་ཡིན་ནམ་བསམ་པའི་ཚེ། མོའི་ཡིད་ལ། ཁོས་དེ་ལྟར་
བྱེད་དགོས་པའི་གཞི་རྩའི་གནད་དོན་དེ་སུའུ་ཆར་རས་ཐ་ཡི་ཡིད་དུ་འོང་བའི་

སྐྱེ་གཟུགས་དང་། མོའི་སྒོར་མོ་རྣམས་ལ་ཐུག་འདུག་སྙམ་ནས་མཐའ་མཇུག་
ཏུ་མོ་གནད་དོན་དེ་དེ་ལྟར་དུ་ཐག་གཅོད་བྱེད་རྒྱུའི་སྡོམ་ཚིག་གི་སྟེང་དུ་སླེབས།
དེ་རྗེས་མོའི་སེམས་ལ། སུའུ་ཆར་རས་ཐ་ཛ་དྲག་གི་གནས་སྟངས་འདི་འདྲ་
ཞིག་གི་འོག་ནས་སྐྱོབ་པ་ལ་མོ་དང་མོའི་འགན་ལེན་ཁག་ཐེག་ཐམས་ཅད་སྲིད་
གཞུང་གི་ལས་སུ་བཅོལ་ཏེ། མོ་རང་ཉིད་ཀྱི་བཟའ་ཟླའི་ཨ་ཕའི་ཁང་པ་རུ་སུའུ་
ཆར་རས་ཐ་གནས་སྤོར་བྱས་ཏེ། ཁོང་ཚོའི་བཙན་རྫོང་གི་གནས་དེ་རུ་མོ་ལ་
ཉེན་ཡོལ་བྱེད་དུ་བཅུག་པ་ཡིན་ན། དེ་ནི་འབྲེལ་ཡོད་ཚང་མ་ལ་སྟབས་བདེ་
ཤོས་རེད་སྙམ་པའི་བསམ་བློ་འཁོར། དེ་ལྟ་ནའང་། ད་དུང་མོའི་སེམས་པ་
དེ་སྔར་ལས་ཀྱང་གཉོམ་ལག་ཆུང་དུ་ཕྱིན། རྒྱུ་མཚན་དེ་ནི་མོ་རང་ཉིད་ཀྱིས་
སུའུ་ཆར་རས་ཐ་ལ་རང་འདོད་དུ་སྟངས་འཛིན་བཀོད་འདོམས་བྱེད་མི་ཐུབ་པ་
ཚོར་བའི་རྒྱུ་མཚན་གྱིས་རེད། དེར་བརྟེན་མོས། རང་ཉིད་ཀྱི་བསམ་བློའི
ཁྲོད་ཀྱི་བསམ་གཞིག་གཉོད་མེད་དེ་ཕྱིར་དབྱུང་རྒྱུའི་ཆེད་དུ་མོས་སུའུ་ཆར་རས་
ཐ་ལ། མོ་རང་ཉིད་ཀྱི་བཟའ་ཟླའི་ཨ་ཕ་ཡི་ཁྱིམ་ཚང་གི་སྐོར་ཉིན་དང་མཚན་
བྱས་ཏེ་བཤད་རྒྱུའི་འགོ་བརྩམས། དེར་མ་ཟད། ད་དུང་མོས་སུའུ་ཆར་རས་
ཐ་ལ་དཔེ་དང་དོན་སོགས་སྦྱར་ནས་ཁོང་ཚོའི་ཤུགས་རྐྱེན་དེ་ཅི་འདྲའི་སྤྱིར་བཏང་
མ་ཡིན་པ་ཞིག་ཡིན་པའི་སྐོར་དང༌། སྐྱེ་བོ་གཞན་གྱིས་ཧ་ལམ་བསྒྲུབ་མི་ཐུབ་
པའི་བྱ་གཞག་ཐམས་ཅད་ཁོང་ཚོས་རང་ཉིད་ཀྱི་སྤྱི་ཚོགས་ཁྲོད་དུ་ཡོངས་སུ་སྒྲུབ་
ཐུབ་པ་སོགས་ཀྱི་སྐོར་གསལ་བཤད་བྱས། ད་དུང་མོས་སུའུ་ཆར་རས་ཐ་ལ།
བསམ་བློར་ལྷད་མེད་པའི་སྐྱེ་བོ་ཁོང་ཚོའི་འགལ་ཟླ་རུ་ལང་མཁན་གང་ཡིན་པ་
དེ་དག་ལ་ཡང་ཁོང་ཚོས་སྤྱི་ཚོགས་ཀྱི་དབང་སྒྱུར་འོག་ནས་རང་ཉིད་ཀྱི་ལྟ་གྲུབ་

དང་མི་མཐུན་པའི་རྒྱུ་མཚན་གཞིར་བཟུང་ནས་དྲག་གནོན་དང་གནོད་བསྐྱལ་
ཚུལ། ཁ་ཆེ་བས་བཟོས་པའི་བྱ་ཤ་བརྔོས་མ་ཚུན་ཆད་ཟོས་ཏེ་ད་དུང་མུ་མཐུད་
དུ་གཉན་འཕྲང་ཆེ་ཞིང་འགག་དོག་པའི་ཧིན་དྷུ་ཡི་སྤྱི་ཚོགས་ཁྲོད་དུ་ངོ་གདོང་
ན་འཛུམ་འཕྲོ་བཞིན་དུ་འགྲོ་ཕོད་མཁན་རྣམས་ལ་དྲག་གནོན་དང་གནོད་བསྐྱལ་
ཚུལ་སོགས་སྔར་ལས་ཀྱང་ཡིན་མདོག་ཁ་བོའི་སྒོ་ནས་བཤད་པར་མ་ཟད། དེ་
དག་རེ་རེའི་མི་མིང་དང་། ས་མིང་ལ་སོགས་པ་ཡང་མོས་གཅིག་གཅིག་གཉིས་
གཉིས་བྱས་ཏེ་འགྲེལ་བཤད་བརྒྱབས།
བྷོར་དྷ་སུན་དྷ་རས་ཀྱིས་རང་ཉིད་ཀྱི་འདོད་པ་ལ་སུའུ་ཆར་རས་ཐ་ཁོང་
ཚོའི་ཁང་པ་རུ་ཡང་ཡང་གཏན་ནས་མི་ཡོང་རྒྱུའི་རེ་འདོད་ཡོད་པ་དེ། སུའུ་
ཆར་རས་ཐ་ལ་སྦས་གསང་གཏན་ནས་མེད་པའི་ཐོག་ནས་གསལ་པོ་བྱས། གང་
ཡིན་ཟེར་ན། མོས་ག་དུས་ཡིན་ནའང་། རང་ཉིད་ཁ་གསལ་གཏིང་གསལ་
ཞིག་ཡིན་ཞེས་རྗོད་ཀྱིན་ཡོད་པ་དེ། ང་རྒྱལ་དང་སྤོབས་པའི་སྒོ་ནས་རང་ཉིད་
ཀྱི་ཆེ་མཐོང་ཞིག་ཏུ་བརྩི་བཞིན་ཡོད་པ་ཞིག་རེད། དུས་ནམ་ཞིག་གི་ཚེ། མོ་
ལ་སྐྱེབོ་སུ་ཞིག་གི་ཐོག་ལ་ཡང་ཁ་ངན་ཚིག་ངན་གྱི་བྱ་བ་ཚབས་ཆེན་གཙང་པོའི་
རྒྱུན་ལྟར་བར་མ་ཆད་པར་བརྗོད་རྒྱུའི་གོ་སྐབས་ཤིག་བྱུང་བ་ཡིན་ན། མོས་
ནམ་ཡང་དེ་ལ་སྒོ་བསྟུན་ནས་རང་ཉིད་ཀྱི་མཛངས་མའི་ཡོན་ཏན་དེ་ལ་དོན་གོ་
མ་ཆོད་པ་ཞིག་བྱེད་མི་སྲིད་པ་ཞིག་རེད། དེར་བརྟེན་མོས་སྨྲ་བརྗོད་ཀྱི་དབྱངས་
སུ་དྲངས་ནས་བརྗོད་པའི་སྐད་ཆའི་ཁྲོད་ན། སུའུ་ཆར་རས་ཐ་མོའི་ཁང་པ་རུ་
ཡ་རབས་ཚུལ་མཐུན་གྱི་ལྟ་སྐྱོང་ཞིག་གི་འོག་ནས་བདག་སྐྱོང་བྱེད་འདོད་ཀྱི་འདུན་
པ་གཏན་ནས་མེད་པ་དེ་ཧ་ཅང་གི་རྟོགས་སླ་བ་ཞིག་རེད། དེ་འདྲ་ཡིན་དུས་

སུའུ་ཆར་རས་ཐ་ཡི་སེམས་ལ་མོ་ཡང་ཡང་ཁོང་ཚོའི་ཁ་པ་རུ་ཕྱིན་པ་ཡིན་ན།
ཕེ་རེ་ཤུ་བྷ་བྷུ་ཡི་ནང་སེམས་ཀྱི་ཞི་བདེ་དང་ཕྱིའི་ལྷིང་འཇགས་ཀྱི་བྱ་བ་སོགས་ཀྱི་
ཐད་ལ་བར་ཆད་ཆེན་པོ་ཞིག་ངེས་པར་དུ་འབྱུང་བ་མ་ཟད། དེས་ཁོ་ལ་དཀའ་
ངལ་ཆེན་པོ་ཞིག་བསྐྲུན་རྒྱུ་ཡིན་པ་དེ་ཡང་ཧ་ཅང་གི་གསལ་པོར་ཤེས་ཀྱིན་ཡོད་
པ་ཞིག་རེད། རྒྱུ་མཚན་དེ་འདྲ་ལ་བརྟེན་ནས་མོའི་ཕྱོགས་ལ་གནས་ཚུལ་དམིགས་
བསལ་བ་དང་གལ་ཆེན་པོ་དེ་འདྲ་ཡོད་ནའང་མོ་ཕར་ཁོང་ཚོའི་ཁང་པ་རུ་འགྲོ་
རྒྱུའི་བསམ་བློ་དོར། དེར་བརྟེན་ཕེ་རེ་ཤུ་བྷ་བྷུ་ཉི་མ་རེ་ལ་ཐེངས་གཅིག་གམ
ཡང་ན་ཐེངས་གཉིས་རེ་ལ་འཆར་ཅན་དུ་མོ་རང་ཉིད་ཀྱི་ཁང་པ་རུ་མོ་ལ་ཐུག་
འཕྲད་བྱེད་དུ་ཡོང་བཞིན་ཡོད་པ་ཞིག་རེད།
དེ་རྗེས་ཉིན་ཤས་ཤིག་གི་རྗེས་སུ་ལས་ཀ་འགའ་ཤས་ཀྱི་ཤུགས་རྐྱེན་སྐུལ་
འདེད་དང་། གཞན་སེམས་ཀྱི་བློ་འཚབ་དང་དངངས་སྐྲག་སྣ་ཚོགས་ཤིག་ལ་
བརྟེན་ནས། ཕེ་རེ་ཤུ་བྷ་བྷུ་སུའུ་ཆར་རས་ཐ་ལ་ཐུག་འཕྲད་དུ་ཉི་མ་རེ་བཞིན་
ཡོང་མ་ཐུབ། སུའུ་ཆར་རས་ཐ་ཡི་སེམས་ཀྱི་ནང་ལ། རྣམ་རྟོག་གི་སོམ་ཉི་
དང་དཀའ་རྙོག་ཆེ་བའི་སྡུག་བསྔལ་ངེས་ཅན་ཞིག་ཡོད་ནའང་། མོས་དེ་ལ
མ་ལྟོས་པར་ཕེ་རེ་ཤུ་བྷ་བྷུ་མོའི་ནང་དུ་ཡོང་རྒྱུའི་རེ་བ་བཅིངས་ནས་བསྡད། མོའི་
སེམས་ལ་ཁོ་གཉིས་ཀྱི་ཕན་ཚུན་བདེ་སྐྱིད་ཀྱི་ཕྱོགས་ལ་གཅིག་གིས་གཅིག་ལ་བརྟེན་
ནས་ཡོད་པའི་འབྲེལ་བ་ཤིན་ཏུ་གཏིང་ཟབ་པོ་དེ་ལ་དུས་ནམ་ཞིག་གི་ཚེ་ནའང་
ཆག་གྲུམ་དང་ཉམ་རྒུད་མི་འགྲོ་བ་ཤིན་ཏུ་གསལ་པོ་ཤེས་ཀྱིན་ཡོད་ནའང་། མོ་
ཕེ་རེ་ཤུ་བྷ་བྷུ་ཡི་ཕྱོགས་ནས་ཕྱི་རོལ་ཏུ་དབྱུང་བར་བྱེད་པའི་ལྕགས་སྒྲོག་གི་བཀག་
རྒྱ་གཅིག་གམ་གཉིས་གསུམ་ཞིག་ཡོད་པ་དེས། མོ་ལ་སེམས་ཀྱི་སྡུག་བསྔལ་
-1132-

འབོར་ཆེན་པོ་ཞིག་སྤྲད་པ་ལས། ཡིད་ཀྱི་ཟུག་རྔུ་གསོ་བའི་རང་དབང་གི་གོ་
སྐབས་ཞིག་ནམ་ཡང་མ་སྤྲད།
ཕྱོགས་གཞན་ཞིག་ནས་བཤད་པ་ཡིན་ན། ད་ཆར་འདིར་མོའི་འཁྲིས་
སུ་ཧ་རེས་མོ་ཧེས་ནེས་ཡོད་པ་དང༌། ཧ་རེས་མོ་ཧེས་ནེས་ཀྱིས་ཉི་མ་རེ་བཞིན་
མོའི་མི་ཚེའི་འཚོ་བ་དེ་དེ་བས་ཀྱང་བཟོད་ཐབས་མེད་པའི་གནས་ཤིག་ཏུ་འདེད་
བཞིན་ཡོད་པ་ཞིག་རེད། དེར་བརྟེན། དེ་རིང་སུའུ་ཆར་རས་ཐ་ཡིས་བྷོར་
དྷ་སུན་ངྷ་རས་ཀྱི་ཡིད་ཀྱི་འདོད་མོས་དང་དངོས་སུ་འགལ་བའི་ཕྱོགས་ལ་གདོང་
ལེན་བྱས་ཏེ། ཕེ་རེ་ཤུ་བྷ་བྷུ་ཡི་ཁང་པ་རུ་ཁོ་ལ་ཐུག་འཕྲད་དུ་ཕྱིན།
ནུབ་ངོས་ཀྱི་ཕྱོགས་སུབསླངས་པའི་ཐོག་རྩེག་གསུམ་ཅན་གྱི་ཁང་ཆེན་མཐོན་
པོ་དེས། ནུབ་ཀྱི་ཉི་མ་ཆུ་ལྷའི་ཕང་བར་བགྲོད་ཀྱིན་ཡོད་པའི་འགྲོས་དང་བསྟུན་
ནས་གྲིབ་ནག་གི་གཟུགས་རིས་ཤིན་ཏུ་རིང་པོ་ཞིག་གི་གཟུགས་རིས་འགོད་ཀྱིན་
ཡོད་པ་དང༌། གྲིབ་ནག་གི་གཟུགས་རིས་དེའི་ཁྲོད་དུ། ཕེ་རེ་ཤུ་བྷ་བྷུ་ཡིས་མགོ་
བོ་ནང་དུ་བསྒུར་ནས་བསམ་གཞིག་གཏིང་ཟབ་པ་ཞིག་དང་འབྲེལ་ནས་ག་ལེར་དེར་
ཡར་འགྲོ་མར་འགྲོ་བྱེད་བཞིན་ཡོད་པ་ཞིག་རེད། སུའུ་ཆར་རས་ཐ་ཕེ་རེ་ཤུ་བྷ་
བྷུ་ཡིས་གོམ་བགྲོད་བྱེད་བཞིན་པའི་ལས་ཀྱི་ཕྱོགས་སུ་མཉམ་གཅིག་ཏུ་ཞུགས་པ་
དང་ཆབས་ཅིག ཨ་ཕ། ཁྱོད་བདེ་མོ་ཡིན་ནམ། ཞེས་དྲིས།
ཕེ་རེ་ཤུ་བྷ་བྷུ་དེ་ལྟར་གློ་བུར་དུ་རང་གི་བསམ་བློའི་རྟོག་གཞིགས་ཀྱི་སྦྱོར་བ་
ལ་བར་མཚམས་བཅད་པ་དེ་ལ་གློ་བུར་བའི་འགུལ་སྐྱོད་ཅིག་བྱས་པ་དང་འབྲེལ།
རེ་ཞིག་དེར་ཡར་ལངས་ནས་སུའུཆར་རས་ཐ་ཡི་ཕྱོགས་ལ་བལྟས་ནས་བསྡད་ཅིང༌།
དེ་རྗེས་ངག་ནས། རཱ་དྷ། ང་བདེ་བོ་ཡིན། ཐུགས་རྗེ་ཆེ། ཞེས་སྨྲས།
—1133-

ཁོ་གཉིས་ཀྱིས་གནས་དེར་མཉམ་གཅིག་ཏུ་ཡར་འགྲོ་མར་འགྲོ་བྱེད་རྒྱུའི་
འགོ་བཙུགས་པ་དང་བསྟུན་ནས་ཕེ་རེ་ཤུབྷ་བྷུཡིས། ལོ་ལི་ཏཱ་ཡི་གཉེན་སྒྲིག་དེ་གཟའ་
ཟླ་བ་ལ་བྱེད་རྒྱུ་གཏན་འཁེལ་སོང་། ཞེས་གསལ་བྱེད་བྱས།
སུའུ་ཆར་རས་ཐ་ཡི་བསམ་བློའི་རྒྱུ་ཕྱོགས་ཁྲོད་དུ། གཉེན་སྒྲིག་གི་ཉིན་མོའི་
གནད་དོན་དེའི་ཐད་དང་གཞན་དེ་ལ་རོགས་པ་བྱེད་རྒྱུའི་ཕྱོགས་ལ་ཁྱོད་ཀྱིས་ག་
རེ་བྱས་ནས་ང་ལ་གོ་བསྡུར་དང་སྐད་མ་བཏང་བ་ཡིན། ཞེས་ངེས་པར་དུ་འདྲི་
དགོས་སྙམ་པའི་བསམ་བློ་ཞིག་འཁོར་ནའང་། གློ་བུར་དུ་མོའི་སེམས་ལ་རང་ཉིད་
ཀྱི་ཕྱོགས་ལ་འགོག་རྐྱེན་གང་ཡང་རུང་བ་ཞིག་ཡོད་པ་ཡིན་རྒྱུ་རེད་སྙམ་ནས་དེའི་
སྐོར་ལ་དྲི་བ་གཏོང་རྒྱུ་ལ་མོ་ཡིད་འཁུམས་པར་གྱུར། དུས་སྐབས་གཞན་ཞིག་
གི་ཚེ་ཡིན་ན། མོ་ལ་རེ་སྒུག་བྱས་ཏེ་སྐད་བཏང་མེད་པ་མི་སྲིད་པ་ཞིག་རེད།
ཡིན་ནའང་ཕེ་རེ་ཤུ་བྷ་བྷུ་ཁོ་རང་ཉིད་ཀྱི་ངོས་ནས། སུའུ་ཆར་རས་ཐ་ཡིས་
གནད་དོན་གང་ཞིག་གི་ཐད་ལ་བསམ་གཞིག་བྱེད་ཀྱིན་ཡོད་པའི་གནད་དོན་དེའི
ཐོག་ལ་གསལ་བཤད་བྱེད་རྒྱུའི་འགོ་བཙུགས་ཏེ་ངག་ནས། རཱ་དྷ། དུས་ཚོད་
འདིའི་བརྒྱུད་རིམ་ཁྲོད་དུ། ངས་ཁྱོད་ལ་གནད་དོན་འདིའི་ཕྱོགས་ལ་གོ་བསྡུར་
དང་བསླབ་བྱ་འདོན་རྒྱུའི་ཕྱོགས་ལ་འབོད་སྐུལ་བྱེད་ཐུབ་མ་སོང་། ཞེས་སྨྲས།
སུའུ་ཆར་རས་ཐ་ཡིས། ཨ་ཕ། རྒྱུ་མཚན་ག་རེ་བྱས་ནས་ཁྱོད་ཀྱིས་
དེ་ལྟར་བྱེད་མ་ཐུབ་པ་རེད་དམ། ཞེས་དྲིས།
ཕེ་རེ་ཤུ་བྷ་བྷུ་ཡིས་མོའི་དྲི་བ་དེ་ལ་ལན་གང་ཡང་མེད་པར། འདྲི་རྩད་
ཀྱི་ཚུལ་དུ་མོའི་གདོང་ལ་བལྟས་ནས་བསྡད་ཅིང་། སྐབས་དེར་སུའུ་ཆར་རས་
ཐ་ཡིས་རང་ཉིད་ལ་བཀག་སྡོམ་དང་སྟངས་འཛིན་གང་ཡང་བྱེད་མ་ཐུབ་པ་དང་

བཅས་མོའི་ངོ་གདོང་ན། སྐད་ཆ་དེ་ལ་གཡོལ་ཐབས་ཀྱི་རྣམ་པ་ཅུང་ཟད་ཅིག་
མངོན་བཞིན་དུ། ཁྱོད་ཀྱི་སེམས་ལ་ངའི་བསམ་བློའི་ཁྲོད་དུ་འགྱུར་བ་ཞིག་ཕྱིན་
ནས་ཡོད་རྒྱུ་རེད་སྙམ་གྱིན་ཡོད་པ་འདྲ། ཞེས་སྨྲས།
ཕེ་རེ་ཤུ་བྷ་བྷུ་ཡིས། རེད། དེ་འདྲ་ཡིན་དུས་ངའི་སེམས་ལ་ངས་ཁྱོད་ལ་
འབོད་སྐུལ་རེ་བ་བརྒྱབས་ནས་ཁྱོད་སྟབས་མི་བདེ་བའི་གནས་སྟངས་ཁག་པོ་ཞིག་
གི་ཁྲོད་དུ་བཅུག་ན། ཡག་པོ་གཏན་ནས་མི་འདུག་སྙམ་བྱུང༌། ཞེས་སྨྲས།
སུའུ་ཆར་རས་ཐ་ཡིས་སྐད་ཆའི་འགོ་བཙུགས་ཏེ། ཨ་ཕ། ངས་ཁྱོད་
ལ་གནས་ཚུལ་ཚང་མ་ཞིབ་ཕྲ་བྱས་ནས་བརྗོད་དགོས་སྙམ་ནས་བསྡད་ཡོད།འོན་
ཀྱང་ངས་ཁྱོད་ལ་ཉེ་བའི་དུས་ཚོད་ཀྱི་བརྒྱུད་རིམ་ཁྲོད་དུ་འབྲེལ་གཏུགས་བྱེད་
ཐུབ་མ་སོང་། དེར་བརྟེན་ང་དེ་རིང་འདིར་ཡོང་དགོས་པའི་རྒྱུ་མཚན་ཡང་
དེ་ཡིན། ངའི་ཕྱོགས་ནས་བཤད་པ་ཡིན་ན། ང་ལ་གནས་ཚུལ་མཐའ་དག་
གི་སྐོར་ཕྱི་གསལ་ནང་གསལ་བྱས་ཏེ་འགྲེལ་བཤད་རྒྱག་རྒྱུའི་ནུས་ཤུགས་ཀྱིས་
མི་འདང་བ་ཞིག་རེད། དེ་འདྲ་ཡིན་དུས། རྒྱུ་མཚན་དེ་ལ་བརྟེན་ནས་ངའི་
སེམས་ལ་ཁྱོད་ཀྱིས་གནས་ཚུལ་དེ་དག་གི་དོན་རྟོགས་ཐུབ་ཨེ་ཡོང་སྙམ་ནས་
དངངས་སྐྲག་ཏོག་ཙམ་ཞིག་སྐྱེ་ཡོང་གི་འདུག ཅེས་སྨྲས།
ཕེ་རེ་ཤུ་བྷ་བྷུ་ཡིས་དེ་ལ་ངོས་ལེན་དང་འབྲེལ་བའི་སྒོ་ནས། གནད་དོན་
དེ་ཚོའི་ཕྱོགས་ལ་སྟབས་བདེ་བོའི་སྒོ་ནས་སྐད་ཆ་བཤད་རྒྱུ་དེ་དཀའ་ངལ་མེད་
པའི་ལས་སླ་བོ་ཞིག་མིན་པ་ངས་ཤེས་ཀྱིན་ཡོད། ཅེས་དང་། ཁྱོད་ཀྱི་བསམ་
བློའི་ནང་ལ་གནས་ཚུལ་གསར་པ་ཞིག་ཐོབ་ཡོད་པ་དང་གནས་ཚུལ་དེ་ནི་འདུ་
ཤེས་དྲག་པོའི་གློ་བུར་བའི་ཚོར་འདུ་ཁོ་ན་ཞིག་གི་སྐད་ཆ་རེད། དེར་བརྟེན་གལ་

ཏེ་ཁྱོད་ཀྱིས་དེ་ཚོར་ཡོད་ནའང༌། དེས་ཁྱོད་ལ་རེག་ཏུ་ཡོད་པའི་དངོས་ཡོད་
ཀྱི་རྣམ་པ་གང་ཞིག་ཀྱང་འཐོབ་འཇུག་གི་མ་རེད། ཅེས་བཤད།
སུའུ་ཆར་རས་ཐ་ཡི་སེམས་ལ། ངལ་གསོ་གང་འཚམས་ཤིག་ཐོབ་པ་
དང་ལྷན་དུ་སྐད་ཤུགས་ཆེན་པོ་དང་བཅས། ཁྱོད་ཀྱིས་བརྗོད་པ་དེ་ལྟར་རང་
རེད། ཡིན་ནའང་ཨ་ཕ། ངས་ཁྱོད་ལ་ཡིད་ཀྱི་ཚོར་འདུ་དེ་ཇི་འདྲའི་ཤུགས་
དྲག་པོ་ཞིག་ཡིན་པ་དེ་ཚུལ་ཇི་ལྟར་འགྲེལ་བཤད་རྒྱག་དགོས་རེད་དམ། དེ་
ནི་དངོས་གནས་སླར་ཡང་ངས་སྐྱེ་བ་གསར་པ་ཞིག་བླངས་པ་དང་ང་ལ་རྣམ་པར་
ཤེས་པའི་ཚོར་འདུ་གསར་པ་ཞིག་རྙེད་པ་ལྟ་བུ་ཁོ་ན་ཞིག་རེད། སྔོན་ཆད་ང་
རང་ཉིད་ཀྱི་ངོས་ནས་ངས་ནམ་ཡང་ད་ལྟའི་བསམ་བློའི་ལྟ་གྲུབ་ཀྱི་འོག་ནས་ང་
རང་ཉིད་ཚུལ་ཇི་ལྟར་ཡིན་པ་མཐོང་བ་ལྟ་བུ་ཞིག་མཐོང་མ་མྱོང་། ཉི་མ་དེ་རིང་
ལ་ཐུག་གི་བར་དུ་ངའི་སེམས་ལ། ང་དང་ངའི་རྒྱལ་ཁབ་ཀྱི་འདས་པ་དང་མ་
འོངས་པ་གཉིས་པོ་གང་གི་ཕྱོགས་ལ་ཡང་རང་ཉིད་ལ་འབྲེལ་བ་རྐང་གཅིག་ཀྱང་
མེད་སྙམ་ནས་བསྡད་པ་ཡིན། ཡིན་ནའང་ད་ཆར། ངའི་ཚེ་སྲོག་གི་རྣམ་པར་
ཤེས་པའི་ཁྲོད་དུ་ང་རང་ཉིད་དང་རང་ཉིད་ཀྱི་རྒྱལ་ཁབ་གཉིས་ཀྱི་བར་ལ་འབྲེལ་
བ་བླ་ན་མེད་པ་དང་། དངོས་དོན་ངོ་མའི་འབྲེལ་བ་ཞིག་ཡོད་པའི་བསམ་བློའི་
གོ་རྟོགས་ཁྱད་པར་དུ་འཕགས་པ་ཞིག་ཐོབ་བྱུང༌། དེར་བརྟེན་ངས་ནམ་ཡང་
དེ་བརྗེད་མི་སྲིད་པ་ཞིག་རེད། ཨ་ཕ། ཁྱོད་ཀྱིས་འདིར་ཉོན་དང་། ངས་
ཁྱོད་ལ་ནམ་ཞིག་ང་རང་ཉིད་དྷིན་དྷུ་པ་ཞིག་ཡིན་ཞེས་བརྗོད་པའི་སྐབས་དེར།
ངས་ཁྱོད་ལ་དངོས་ཡོད་ཀྱི་དྲང་བདེན་རྗོད་བཞིན་ཡོད། སྔོན་ཆད་ང་རང་ཉིད་
ཀྱི་ངོས་ནས་གནད་དོན་འདི་གཏན་ནས་ཤེས་ཐུབ་ཀྱིན་མེད་པ་དེ་ལྟ་ནའང་། ད་
—1136—

ལྟ་ངས་རྣམ་རྟོག་དང་ཐེ་ཚོམ་ཅི་ཡང་མེད་པར་མ་ཟད། ནན་བཤད་ཀྱང་བྱས་
ཏེ་རང་ཉིད་ཧིན་དྷུ་བ་ཞིག་ཡིན་ཞེས་སྨྲ་བཞིན་ཡོད། དེར་བརྟེན་སྐད་ཆ་དེ་འདྲ་
བརྗོད་ཡོང་དུས། ང་རང་ཉིད་ཀྱི་ཁས་ལེན་དང་དམ་བཅའ་དེའི་འོག་ནས་ང་
རང་ཉིད་ལ་དགའ་སྤྲོའི་ཚོར་འདུ་བླ་ན་མེད་པ་ཞིག་སྐྱེ་ཡོང་གི་འདུག ཅེས་བཤད།
ཕེ་རེ་ཤུ་བྷ་བྷུ་ཡིས། ཁྱོད་ཀྱིས་གནད་དོན་འདིའི་ཐད་ལ། གནད་དོན་
དེ་དང་རྗེས་འབྲེལ་གྱི་ཕྱོགས་ཡོངས་ཀྱི་གནས་སྟངས་དང་དེའི་མི་མཐུན་ཕྱོགས་
ཀྱི་དཀའ་རྙོག་ཚང་མའི་ངོས་ནས་བསམ་གཞིག་དང་གོ་རྟོགས་རྙེད་པ་བྱས་ཡོད་
དམ། ཞེས་དྲིས།
སུའུ་ཆར་རས་ཐ་ཡིས། ང་རང་ཉིད་ཀྱི་ངོས་ནས་བཤད་པ་ཡིན་ན། ང་
ལ་གནད་དོན་དེའི་ཐད་ལ་བསམ་བློའི་ལྟ་གྲུབ་དང༌། ཕྱོགས་ཡོངས་ནས་ཞིབ་
ཅིང་ཕྲ་བ་རྟོགས་ཐུབ་པའི་ནུས་པ་ཞིག་གང་དུ་ཡོད་པ་རེད་དམ། ཞེས་དང༌།
ངས་སྐད་ཆ་ཚིག་གཅིག་ཁོ་ན་བཤད་ཐུབ་པ་དེ་ནི། ང་རང་ཉིད་ཀྱིས་གནད་
དོན་འདིའི་ཐོག་ལ་བསམ་བློ་གུ་ཡངས་པོ་བྱས་ཏེ་དཔེ་ཆ་བཀླགས་པ་དང་། གཞན་
དང་མཉམ་དུ་དེའི་ཐད་ལ་གྲོས་བསྡུར་མང་པོ་བྱས་པ་ཡིན་ཞེས་བརྗོད་རྒྱུ་དེ་ཙམ་
ཞིག་ཡིན། ནམ་ཞིག་ངས་ཕྱི་རོལ་ཡུལ་གྱི་དངོས་པོ་རྣམས་ལ་དེ་དག་གི་ལྟོས་
ཕྱོགས་ཀྱི་ཆོས་ཉིད་ངོ་མ་རྣམས་དང་འབྲེལ་ནས་གོ་རྟོགས་ལེགས་པར་བྱུང་བ་
ཞིག་མ་བྱས་པར། ཧིན་དྷུ་རིང་ལུགས་ཀྱི་ཁྲོད་ཀྱི་གནད་དོན་ཆུང་ཙག་གི་ཐད་
ལ་ཞིབ་ཕྲའི་སྒྲོ་འདོགས་དང་འུད་བརྗོད་བྱེད་པའི་གཤིས་ཀ་ཞིག་གི་འོག་ཏུ་རང་
ཉིད་ཚུད་པ་ཡིན་ན། དེ་རྗེས་ཏན་ཏན་ངས་ཧིན་དྷུ་ཆོས་ལུགས་ཀྱི་ཕྱོགས་ལ་
ཞེ་ལོག་པའི་སྡང་སེམས་ཀྱི་རྣམ་གྲངས་ཐམས་ཅད་ཕྱོགས་གཅིག་ཏུ་བསྡུས་པ་
-1137-

ལྟ་བུའི་ཚོར་འདུ་ཞིག་སྐྱེ་ངེས་པ་ཞིག་རེད། ཅེས་བཤད།
སུའུ་ཆར་རས་ཐ་ཡིས་སྐད་ཆ་འདི་ལྟར་བཤད་ཡོང་བ་གོ་དུས། ཕེ་རེ་
ཤུ་བྷ་བྷུ་ཡི་སེམས་ལ་ཡ་མཚན་པའི་དོགས་པ་ཅུང་ཟད་ཅིག་སྐྱེས། ཕེ་རེ་ཤུ་བྷ་
བྷུ་ཡིས་སུའུ་ཆར་རས་ཐ་ཡི་སེམས་ཀྱི་ནང་ལ་བསམ་བློའི་འཆར་སྒོ་འདྲ་མིན་ཞིག་
འཕོ་འགྱུར་གྱི་བརྒྱུད་རིམ་སྣ་ཚོགས་ཀྱི་འོག་ནས་འགྲོ་བཞིན་ཡོད་པ་དེ་གསལ་
པོ་བྱས་ནས་རྟོགས། གང་ཡིན་ཟེར་ན། མོའི་བསམ་བློའི་འཆར་སྒོའི་ཁྲོད་དུ་
གནས་ཚུལ་གསར་པ་ཞིག་གི་ལྟ་གྲུབ་རྙེད་ཡོད་པ་དང༌། དེ་ལ་བརྟེན་ནས་མོ་
རྣམ་རྟོག་དང་ཐེ་ཚོམ་ཐམས་ཅད་ཀྱི་ཕྱོགས་ནས་གྲོལ་ཏེ་རང་དབང་གི་ཚོར་འདུ་
ཞིག་གི་མྱོང་གྲུབ་འོག་ཏུ་གནས་ཡོད་པ་དེ། དངོས་ཡོད་ཀྱི་གནས་ཚུལ་བདེན་
པ་ངོ་མ་ཞིག་རེད། ཡིན་ནའང་དེ་ནི་མོ་གནས་ལུགས་ལ་རྨོངས་པའི་དབང་
གིས་ཡིད་སྨྱོས་ཏེ། སེམས་པ་གཞན་དབང་དུ་གྱུར་ནས་ཁ་ཕྱོགས་ངེས་གཏན་
མེད་པའི་ཚོར་འདུ་གློ་བུར་བ་ཁ་ཤས་ཤིག་གི་རླབས་རྒྱུན་ཁྲོད་དུ་ཞུགས་ཏེ་ཕྱོགས་
གཞན་ཞིག་ཏུ་ཁྱེར་ནས་ཡོད་པ་ཞིག་མ་རེད།
སུའུ་ཆར་རས་ཐ་ཡིས་གོང་གི་སྐད་ཆའི་མཇུག་མཐུད་དེ། ཨ་ཕ། ངས་
ཚུལ་ཇི་ལྟར་ང་རང་ཉིད་རང་གི་རྒྱལ་ཁབ་དང་རང་གི་རིགས་རུས་ལས་ཐ་དད་
དུ་ཟུར་འདོན་བྱས་པའི་སྐྱེ་བོ་བསོད་ནམས་དམན་པ་ཞིག་རེད་ཅེས་བརྗོད་དགོས་
རེད་དམ། ག་རེ་བྱས་ནས། ངས་རང་ཉིད་ཧིན་དྷུ་བ་ཞིག་ཡིན་ཞེས་བརྗོད་
མི་ཐུབ་པ་རེད་དམ། ཞེས་སྨྲས།
ཕེ་རེ་ཤུ་བྷ་བྷུ་ཡིས། ཕྱོགས་གཞན་ཞིག་ནས་བཤད་པ་ཡིན་ན། ཁྱོད་
ཀྱི་སྐད་ཆ་དེ་དག་གི་གོ་དོན་དེ་ནི། ང་ལ་ཁྱོད་ཀྱི་ངོས་ནས་ང་རང་ཉིད་ཧིན་དྷུ་
-1138-

བ་ཞིག་ཡིན་ཞེས་ཚུལ་ཇི་ལྟར་རྗོད་ཀྱིན་མེད་པ་ཡིན་ནམ། ཞེས་གོ་རྒྱུ་གཏོང་
གི་ཡོད་པ་དེ་རེད། གལ་ཏེ་ཁྱོད་གནད་དོན་དེའི་ཕྱོགས་ལ་བསམ་གཞིག་བྱེད་
པའི་མཚམས་སུ་སླེབས་པ་ཡིན་ན། ཧིན་དྷུ་སྤྱི་ཚོགས་ཀྱི་ངོས་ནས་ང་ཧིན་དྷུ་
བ་ལྟ་བུ་ཞིག་ཡིན་པའི་ངོས་ལེན་བྱེད་ཀྱིན་མེད་པར་མ་ཟད། ང་དེ་ལས་ཟུར་
དུ་འདོན་གྱིན་ཡོད་ནའང་། ངས་རང་ཉིད་ཧིན་དྷུ་བ་ཞིག་ཡིན་ཞེས་མ་བརྗོད་
པ་དེའི་ཐད་ལ་ཛ་དྲག་གི་རྒྱུ་མཚན་དམིགས་བསལ་བ་ཞིག་གང་ཡང་མེད་པ་ཞིག་
རེད། རྒྱུ་མཚན་གཞན་ཞིག་གི་ཕྱོགས་ནས་བཤད་པ་ཡིན་ན། ང་དང་ཆོས་
ལུགས་ཀྱི་ལྟ་གྲུབ་དང་ལངས་ཕྱོགས་མཚུངས་པའི་སྐྱེ་བོ་སུ་ཞིག་ཡོད་པ་དེ་ཚོས་
རང་ཉིད་ཧིན་དྷུ་བ་ཡིན་ཞེས་ཁ་ནས་གསལ་བཤད་བྱེད་ཀྱིན་མི་འདུག ཅེས་
འགྲེལ་བཤད་བརྒྱབས།
སུའུ་ཆར་རས་ཐ་ཡིས་ཁོའི་སྐད་ཆ་ལ་ལན་གང་ཡང་མ་བརྒྱབས་པར་
བསྡད་པ་མཐོང་ཚེ། ཕེ་རེ་ཤུ་བྷ་བྷུ་ཡིས་སྐད་ཆའི་འཕྲོ་མཐུད་ནས། ངས་ཁྱོད་
ལ་འགྲེལ་བཤད་སྔོན་དུ་བརྒྱབས་ཡོད་པ་ལྟར་རྒྱུ་མཚན་འདི་དག་གང་ཡིན་པ་
དེ་དག་ཐམས་ཅད་ཛ་དྲག་གི་གནས་ཚུལ་དེ་འདྲ་མ་རེད། འདི་ཐམས་ཅད་
སྐྱེས་བུའི་གཤིས་རྒྱུད་ཀྱིས་མ་བསྡུས་པའི་ཕྱི་རོལ་ཡུལ་གྱི་དོན་རྐྱེན་འབའ་ཞིག་
རེད། དེར་བརྟེན་འདིའི་འགལ་རྐྱེན་དང་རྙོག་འཛིང་གི་ཁྲོད་དུ་མ་ཕྱིན་པར་
བྱས་ཏེ། སྐྱེ་བོ་ཞིག་གིས་བྱ་བ་ཐམས་ཅད་བཟང་ཕྱོགས་སུ་འཁྲིད་ཐུབ་རྒྱུ་རེད།
ཡིན་ནའང་ང་ཚོའི་ནང་ལ་སྐྱེས་བུའི་ཤེས་རྒྱུད་ཀྱིས་བསྡུས་པའི་ནང་གི་རྒྱུ་མཚན་
གཏིང་ཟབ་པ་ཞིག་ཡོད་པ་དང༌། རྒྱུ་མཚན་དེ་ནི་ཧིན་དྷུ་བའི་སྤྱི་ཚོགས་ཁྲོད་
དུ་ཞུགས་རྒྱུའི་ཐབས་ལམ་གྱི་གོ་སྐབས་འགོག་པའི་གནད་དོན་ཉག་ཅིག་རེད།

ཅེས་དང་། གང་ལྟར་ཡང་ཧིན་དྷུ་ཡི་སྤྱི་ཚོགས་ཁྲོད་དུ་ཞུགས་རྒྱུའི་ཐད་ལ་ལྟག་
སྒོ་བརྒྱུད་ནས་འགྲོ་སའི་གཞུང་ལམ་མཐོན་པོ་ཁྱད་པར་བ་དེ་འདྲ་གང་ཡང་མེད་
པ་དང་། དེ་ལྟ་བུའི་ཧིན་དྷུའི་སྤྱི་ཚོགས་དེ་འགྲོ་བ་མིའི་རིགས་ཚང་མའི་ཁེ་ཕན
གྱི་ཆེད་དུ་བྱུང་བ་ཞིག་མིན་པར། དེ་ནི་སྐྱེ་བོ་རང་ཉིད་ཀྱི་སྔོན་མའི་ལས་ཀྱིས་
རང་ཉིད་ཧིན་དྷུ་བ་རུ་སྐྱེ་བའི་ལས་ཀྱི་འཕེན་པ་བསགས་ཡོད་པའི་སྐྱེ་བོ་འབའ་
ཞིག་གི་ཆེད་དུ་རེད། ཅེས་བཤད།
སུའུ་ཆར་རས་ཐ་ཡིས་ཕེ་རེ་ཤུ་བྷ་བྷུ་ཡི་སྐད་ཆའི་མཚམས་བཅད་དེ། ཡིན་
ནའང་སྤྱི་ཚོགས་ཐམས་ཅད་དེ་འདྲ་ཞིག་རེད། ཅེས་བཤད།
ཕེ་རེ་ཤུ་བྷ་བྷུ་ཡིས། མ་རེད། དེ་འདྲ་བའི་སྤྱི་ཚོགས་དམ་རྒྱ་ཆེ་བ་ཞིག་
ཡོད་པ་མ་རེད་ཅེས་དང་། ཁ་ཆེའི་སྤྱི་ཚོགས་ཀྱི་གཞུང་ལམ་གྱི་སྒོ་ཆེན་དེ་ནང་
དུ་ཡོང་འདོད་ཀྱི་སྐྱེ་བོ་ཚང་མའི་ཕྱོགས་ལ་སྒོ་ཕྱེས་ནས་ཡོད་པ་དང་། དེ་བཞིན
དུ་ཡེ་ཤུའི་སྤྱི་ཚོགས་ཀྱིས་ཀྱང་ཁོང་ཚོའི་ཁྲོད་དུ་ཞུགས་མཁན་གྱི་སྐྱེ་བོ་ཚང་མ་
ལ་དགའ་བསུ་དང་སྣེ་ལེན་བྱེད་ཀྱིན་ཡོད་པ་རེད། དེ་ཙམ་མ་ཟད། ད་དུང་
ཡེ་ཤུའི་ཆོས་ལུགས་ཀྱི་སྡེ་ཚན་ནང་དུ་རིགས་འདྲ་མིན་སྣ་ཚོགས་ཡོད་ནའང་།
དེ་དག་ཐམས་ཅད་གཞི་རྩའི་ཁེ་ཕན་གཅིག་གི་ཕྱོགས་ལ་འཇུས་ཡོད་པ་རེད། གལ་
ཏེ་ང་དབྱིན་ཇི་པ་ཞིག་ཏུ་འགྱུར་འདོད་ཡོད་པ་ཡིན་ན། དེ་ནི་ང་ལ་མཚོན་ན།
རྩ་བ་ཉིད་ནས་མི་སྲིད་པའི་བྱ་གཞག་ཅིག་རེད། འོན་ཀྱང་ང་དབྱིན་ཡུལ་དུ་
ལོ་གང་འཚམས་ཤིག་ལ་བསྡད་དེ། ཁོང་ཚོའི་ཡུལ་སྲོལ་ལམ་ལུགས་སོགས་
ཀྱི་རྗེས་སུ་འབྲངས་པ་ཡིན་ན། དེ་རྗེས་ང་དབྱིན་ཇི་པའི་སྤྱི་ཚོགས་ཁྲོད་དུ་ཚུད་
ཐུབ་པ་ཞིག་ཏན་ཏན་ཡོང་གི་རེད། དེ་ལ་ངའི་ངོས་ནས་རང་ཉིད་ངེས་པར་
-1140-

དུ་ཡེ་ཤུ་བ་ཞིག་ཏུ་འགྱུར་བ་བྱེད་དགོས་མ་རེད། མགོ་རྙོག་ཆེ་བའི་བགྲོད་ལམ་
ཞིག་གི་ཁྲོད་དུ་ཚུལ་ཇི་ལྟར་ཞུགས་རྒྱུ་དེ་དཀའ་ངལ་མེད་པར་སྟབས་བདེ་བོའི་
སྒོ་ནས་ཤེས་ཐུབ་པ་ཞིག་རེད། འོན་ཀྱང་དེ་ལྟ་བུའི་བགྲོད་ལམ་ཁྲོད་ནས་ཕྱིར
ཐོན་པའི་ལམ་ཀ་དེ་ངོས་ཟིན་རྒྱུ་ནི་དེ་འདྲའི་ལས་སླ་བོ་དང་སྟབས་བདེ་བོ་ཞིག་
མ་རེད། ད་ཆར་ཧིན་དྷུ་བ་ཞིག་ལ་མཚོན་ནས་བཤད་པ་ཡིན་ན། དེའི་འགལ་
ཟླ་དང་ལྡོག་ཕྱོགས་ཁོ་ན་རེད། ཁོང་ཚོའི་སྤྱི་ཚོགས་ཁྲོད་དུ་ཞུགས་སའི་ལམ་
ཀ་ཚང་མ་སྒོ་བརྒྱབས་ནས་ཡོད་པ་དེ་ལྟ་ནའང་། སྤྱི་ཚོགས་དེ་ལས་ཕྱིར་འཐོན་
སའི་སྒོ་མོ་སྟོང་ཕྲག་གི་ཁ་ཕྱེས་ནས་བསྡད་ཡོད་པ་ཞིག་རེད། ཅེས་བཤད།
སུའུ་ཆར་རས་ཐ་ཡིས་གནད་དོན་ལ་བདར་ཤ་གཅོད་པའི་ཆེདདུ། ཨ་
ཕ། དེ་ལྟ་ནའང་ཧིན་དྷུ་བ་རྣམས་ཀྱིས་འདས་པའི་དུས་རབས་མང་པོའི་ཁྲོད་
དུ་དཀའ་སྡུག་མང་པོ་མྱངས་ཡོད་པ་དང་། དེ་ལ་བརྟེན་ནས་ཧིན་དྷུ་སྤྱི་ཚོགས
དེ་ད་ཆར་ཡང་མུ་མཐུད་ནས་གནས་ཡོད་པ་རེད། ཅེས་བཤད།
ཕེ་རེ་ཤུ་བྷ་བྷུ་ཡིས། ནམ་ཞིག་སྤྱི་ཚོགས་ཤིག་གི་ཐད་ལ་དཀའ་སྡུག་བྱུང་
ཡོད་མེད་ལ་གོ་རྟོགས་བྱེད་རྒྱུ་ཡིན་ན། དེ་ལ་དུས་ཚོད་ངེས་ཅན་ཞིག་དགོས་
རྒྱུ་རེད། སྔ་མོའི་དུས་སྐབས་སུ་ཧིན་དྷུའི་སྤྱི་ཚོགས་ཁྲོད་དུ་ཞུགས་སའི་ལྟག་
སྐོ་ཐམས་ཅད་སྒོ་ཕྱེས་ནས་ཡོད་པར་མ་ཟད། འཕགས་པའི་ཡུལ་གྱི་མིའི་རྒྱལ་
འབངས་སུ་མ་གཏོགས་པའི་སྐྱེ་བོ་ཞིག་ཧིན་དྷུ་བ་རུ་གྱུར་པ་དེ། རྒྱལ་ཁབ་འདིའི་
བླ་ན་མེད་པའི་གཟི་བརྗིད་ཅིག་ཏུ་བརྩི་བཞིན་ཡོད་པ་རེད། དེར་མ་ཟད་ད་དུང་
ཁ་ཆེ་བ་རྣམས་ཀྱི་དུས་སྐབས་ལ་ཡང་། ཧིན་དྷུའི་རྒྱལ་པོ་རྣམས་དང་ས་བདག་
གྲལ་རིམ་རྣམས་ཀྱི་ཤུགས་རྐྱེན་འོག་ནས་གནས་ཚུལ་དེ་མུ་མཐུད་དུ་དེ་ལྟར་བསྡད་

ཡོད་པ་དེ་ཕྱོགས་གང་ནས་བལྟས་ཀྱང་གསལ་པོར་རྟོགས་ཐུབ་པ་ཞིག་རེད།
རྒྱུ་
མཚན་དེ་འདྲ་ཡིན་དུས། སྐྱེ་བོ་སུ་ཞིག་གིས་རང་ཉིད་ཧིན་དྷུ་བའི་སྤྱི་ཚོགས་
ཁྲོད་ནས་ཕྱིར་ཐོན་ཏེ་འགྲོ་རྒྱུའི་དམིགས་ཡུལ་གྱི་བརྒྱུད་རིམ་ཁྲོད་དུ། འགལ་
རྐྱེན་དང་ཉེས་པ་མཐའ་ཡས་པ་ཞིག་འབྱུང་གི་ཡོད་པ་དེ་བརྗོད་མི་དགོས་པ་ཞིག་
རེད། ཡིན་ནའང་ད་ལྟའི་དུས་སུ། དབྱིན་ཇི་པ་རྣམས་ཀྱིས་ཁོང་ཚོའི་ཁྲིམས་
ལུགས་ཀྱི་སྒྲིག་གཞི་རྣམས་དང་བསྟུན་ནས་གཡོ་སྒྱའི་བཀོད་པ་སྣ་ཚོགས་ཀྱི་ཐབས་
ལམ་འོག་ནས་སྔར་ལྟར་ཧིན་དྷུའི་སྤྱི་ཚོགས་ཀྱི་ཕྱི་ལ་འཐོན་པའི་སྒོ་མོ་བཙན་ཤེད་
ཀྱིས་རྒྱག་པར་བྱེད་པའི་ཆ་རྐྱེན་གང་ཡང་མ་བསྐྲུན་པར་རང་དགར་བཞག་ཡོད་
པདང་། དེ་ལ་བརྟེན་ནས་རྒྱ་གར་ནང་ལ་ཧིན་དྷུ་བ་ཇེ་ཉུང་དང་ཁ་ཆེ་བ་རྣམས་
མུ་མཐུད་དུ་ཇེ་མང་དུ་འགྲོ་བཞིན་ཡོད་པ་རེད། གལ་ཏེ་ད་དུང་གནས་སྟངས་
འདིའི་བརྒྱུད་རིམ་དེ་མུ་མཐུད་དུ་འདི་ལྟར་ཕྱིན་པ་ཡིན་ན། དེ་རྗེས་ཁ་ཆེ་བ་
རྣམས་ཀྱི་དབང་སྒྱུར་དེ་རིམ་གྱིས་ས་ཆ་འདིའི་ནང་དུ་འཕེལ་ནས་ཡོང་བར་མ་
ཟད། ཕྱིན་ཆད་རྒྱལ་ཁབ་འདི་ལ་ཧིན་དྷུ་བའི་རྒྱལ་ཁབ་ཅེས་འབོད་རྒྱུ་དེ་ཡང་
མ་འགྲིགས་པ་ཞིག་ཏུ་འགྱུར་ངེས་པ་ཞིག་རེད། ཅེས་བཤད།
སུའུ་ཆར་རས་ཐ་ཡི་སེམས་ལ། ཟུག་རྔུ་ཞིག་སྐྱེས་པ་དང་ཆབས་ཅིག་
སྐད་ཤུགས་ཆེན་པོ་དང་བཅས། ཡིན་ནའང་ཨ་ཕ། འདི་ལྟ་བུའི་དོན་རྐྱེན་
རྣམས་ལ་སྟངས་འཛིན་དང་བཀག་སྙོམ་བྱེད་རྒྱུ་དེ་ང་ཚོ་ཚང་མའི་ལས་འགན
མ་རེད་དམ། གལ་ཏེ་ང་ཚོའི་ངོས་ནས་ཧིན་ངྷུ་བ་རྣམས་བློས་བཏང་ནས་སྣང་
མེད་དུ་བཞག་པ་ཡིན་ན། ང་རང་ཚོ་ཡང་ཧིན་དྷུ་བའི་གྱོང་གུད་ཀྱི་རྒྱུ་རྐྱེན་དེ་
བས་ཀྱང་ཆེ་བ་ཞིག་ཏུ་འགྱུར་རྒྱུ་མ་རེད་དམ། ད་ལྟའི་དུས་ཚོད་འདི་ནི།
-1142-

རང་ཚོ་རང་ཉིད་ཀྱི་ངོས་ནས་ང་རང་ཚོའི་སྟོབས་ཤུགས་དེ་ང་རང་ཚོའི་ཧིན་དྷུ་
ཆོས་ལུགས་ཀྱི་ཐད་ལ་ཡོངས་སུ་སྟངས་འཛིན་དང་དབང་བསྒྱུར་བྱེད་པའི་དུས་
ཚོད་ཏག་ཏག་དེ་རེད། ཅེས་བཤད།
ཕེ་རེ་ཤུ་བྷ་བྷུཡིས་བྱམས་བརྩེའི་བརྩེབ་དང་འབྲེལ་བའི་སྒོ་ནས་སུའུ་ཆར་
རས་ཐ་ཡི་རྒྱབ་ལ་ལག་པས་བྱིལ་བྱིལ་བྱེད་བཞིན་དུ། དེ་ལ་རེ་བ་ཁོ་ན་བརྒྱབས་
ནས་བསྡད་པ་ཙམ་ཞིག་གིས་ང་ཚོས་སྐྱེ་བོ་དེ་ཚོ་དམ་པོར་འཇུས་ནས་དེ་ལ་ཚེ་
སྲོག་གི་ནུས་པ་ཞིག་མུ་མཐུད་དུ་ལྡན་པར་བྱེད་ཐུབ་རྒྱུ་རེད་དམ། འདིར་འགྲོ་
བ་མིའི་ཐད་ལ་མགོ་འདོན་འཚོ་སྐྱོང་གི་རང་བཞིན་ལྷན་སྐྱེས་ཀྱི་ཁྲིམས་ཤིག་ཡོད་
པ་དང་། སྐྱེ་བོ་སུ་ཞིག་གིས་དེ་ལྟ་བུའི་རང་བཞིན་ལྷན་སྐྱེས་ཀྱི་ཁྲིམས་དེ་བློས་
བཏང་ནས་གཡུགས་པ་ཡིན་ན། དེ་ནི་འགྲོ་བ་མི་ཚང་མས་རང་བཞིན་ལྷན་
སྐྱེས་ཀྱི་སྒོ་ནས་བློས་བཏང་བའི་ཆོས་ཉིད་ཅིག་རེད། ཧིན་དྷུ་ཡི་སྤྱི་ཚོགས་ཀྱིས་
སྐྱེ་བོ་རྣམས་ལ་མཐོང་ཆུང་ཁྱད་གསོད་དང་དེ་ཚོ་རང་དགར་སྣང་མེད་དུ་བློས་
གཏོང་གི་ཡོད་པ་རེད། རྒྱུ་མཚན་དེ་ལ་བརྟེན་ནས། དེང་སང་དེ་ལྟ་བུའི་བྱ་
གཞག་ངང་ངམ་ཤུགས་ཀྱིས་ཇེ་མང་དུ་འགྲོ་བཞིན་ཡོད་པར་བརྟེན། ང་ཚོས་
རང་ཉིད་ཀྱི་སྤོབས་པ་ལ་གདེང་བཅོལ་ནས་ང་རང་ཚོའི་ལམ་ལུགས་ཀྱི་སྲོལ་དེ་
མི་ཉམས་རྒྱུན་འཛིན་བྱེད་རྒྱུ་དེ་དཀའ་ལས་ཆེན་པོ་ཞིག་རེད། དེ་རིང་ཁ་སང་
གི་དུས་ཚོདའདིའི་བརྒྱུད་རིམ་ཁྲོད་དུ། ང་ཚོས་རང་ཉིད་ཀྱི་སྐྱབས་ས་དང་ཡིབ་
སའི་གསང་ཡོལ་ཞིག་བཙལ་ཏེ། དེ་ལ་སྐབས་བཅོལ་ནས་སྡོད་ཐུབ་རྒྱུ་དེ་མི་
སྲིད་པ་ཞིག་རེད། འཛམ་གླིང་འདིའི་ནང་གི་ལམ་ཆེན་གྱི་སྒོ་མོ་ཐམས་ཅད་
ཕྱོགས་སོ་སོར་ཁ་ཕྱེས་ནས་ཡོད་པ་དང་། ང་ཚོའི་རྒྱལ་ཁབ་ཀྱི་ཕྱི་རོལ་དུ་གནས་
-1143-

པའི་སྐྱེ་བོ་རྣམས་ང་ཚོའི་ནང་དུ་ཚུར་འཛུལ་ནས་ཡོང་སྟེ། ང་ཚོ་ལ་བཙན་འཛུལ་
དང་གཉའ་གནོན་བྱེད་ཀྱིན་ཡོད་པ་རེད། དེར་བརྟེན་ང་ཚོས་ང་རང་ཚོ་དང་
སྐྱེ་བོ་གཞན་རྣམས་ཀྱི་བར་གྱི་འབྲེལ་བ་ཐམས་ཅད་དམིགས་མེད་དུ་བཏང་ནས་
ཁོང་ཚོ་དང་ང་ཚོའི་བར་ལ་རྩིག་གྱང་བསླང་པའམ། ཡང་ན་རགས་བརྒྱབས་
ཏེ་དེ་དང་ལྷན་དུ་གསུང་རབ་དང་ཡིག་ཆའི་ཁྲིམས་ཡིག་གཏན་འབེབས་བྱས་
ཏེ་འབྲེལ་མེད་དུ་མུ་མཐུད་དུ་སྡོད་ཐུབ་རྒྱུ་དེ་མི་སྲིད་པ་ཞིག་རེད། གལ་ཏེ་ཧིན་
དྷུ་ཡི་སྤྱི་ཚོགས་ཀྱི་ངོས་ནས་འགོར་འགྱང་མེད་པར་ཁོང་ཚོའི་སྟོབས་ཤུགས་ཀྱི་
ནུས་པ་ཐམས་ཅད་ཕྱོགས་གཅིག་ཏུ་བསྡུས་ནས་ཉམས་རྒུད་དུ་འགྲོ་བཞིན་པའི
ནད་ཡམས་འདིའི་སྐོར་ལ་རང་དབང་ལྡན་པའི་དམིགས་ཡུལ་ངེས་ཅན་ཞིག་
འཛིན་མ་ཐུབ་པ་ཡིན་ན། དེ་རྗེས་ང་ཚོའི་རྒྱལ་ཁབ་མ་ཡིན་པའི་ཕྱི་རོལ་གྱི་རྒྱལ་
ཁབ་རྣམས་ཀྱི་གནས་བབས་དང་འབྲེལ་བ་གཞན་རྣམས་ཀྱི་འགྱུར་ལྡོག་འོག་
ནས། ང་ཚོ་ལ་གྱོང་གུད་ཤིན་ཏུ་ཆེན་པོ་ཞིག་རག་འཇུག་གི་རེད། ཅེས་བཤད།
སུའུ་ཆར་རས་ཐ་ཡིས་ཡིད་ཀྱི་ཟུག་རྔུ་དྲག་པོའི་གདངས་ངག་ཏུ་དྲངས་
པའི་སྒོ་ནས། ངས་དེའི་སྐོར་གཅིག་ཀྱང་གཏན་ནས་ཤེས་ཀྱིན་མི་འདུག གལ་
ཏེ་དེང་སང་མི་ཚང་མས་གནད་དོན་དེ་བློས་བཏང་ནས་ཡོད་པའི་གནས་ཚུལ་
དེ་བདེན་པ་ཡིན་ན། དེ་རྗེས་དེ་ལྟ་བུའི་དུས་ཚོད་ཅིག་གི་གནས་སྐབས་ཁྲོད་
ལ་མཐའ་མཇུག་ཏུ་ང་གཅིག་པུ་ཙམ་ཞིག་ལུས་ནས་སྡོད་ངེས་པ་ཞིག་རེད། གང་
ཡིན་ཟེར་ན། ང་ཚོ་འདི་ལྟ་བུའི་ཉམ་ཐག་པའི་དུས་སྐབས་ཤིག་ཏུ་སྐྱེས་པའི
མི་རྒྱུད་ཡིན་པར་བརྟེན། ང་ཚོ་རང་ཉིད་ཀྱི་སྤྱི་ཚོགས་ལ་ཛ་དྲག་ཆེ་བའི་དཀའ་
ངལ་ཞིག་བྱུང་བའི་མཚམས་དེར། བྱ་བ་ཐམས་ཅད་ལས་དེ་གཙིགས་ཆེར
-1144-

བཟུང་ནས་དེའི་ཕྱོགས་སུ་ངེས་པར་དུ་ལང་དགོས་པ་ཞིག་རེད། ཅེས་བཤད།
ཕེ་རེ་ཤུ་བྷ་བྷུ་ཡིས། སྐྱེད་མ། ངས་ཁྱོད་རང་ཉིད་ཀྱི་བསམ་བློའི་ཁྲོད་
ནས་རྒྱུད་སྐུལ་གྱི་རྟོགས་པ་སད་པའི་བསམ་བློའི་རྟོག་གཞིགས་དེ་ཚོའི་ལྡོག་ཕྱོགས་
ཀྱི་སྐད་ཆ་གང་ཡང་རྗོད་ཀྱིན་མེད། ཕྱག་མཆོད་དང་སྒྲིབ་སྦྱོང་གི་ཆོ་ག་དང་
འབྲེལ་བའི་སྒོ་ནས་རང་རྒྱུད་འདུལ་བར་བྱེད་པ་དང་། རང་ཉིད་ཀྱི་ནང་གི
བདེན་པ་གང་ཡིན་པ་དེ་ལ་གཞི་བཅོལ་ནས་ཕྱི་རོལ་གྱི་བྱ་བ་ཐམས་ཅད་ལ་ཐག་
གཅོད་བྱེད་རྒྱུའི་འབད་བརྩོན་བྱས་པ་ཡིན་ན། དེ་རྗེས་ཁྱོད་ཀྱི་སེམས་ལ་བྱ་
བ་གང་ཞིག་དགེ་མཚན་ལྡན་པ་ཞིག་རེད་སྙམ་པའི་བསམ་བློའི་ལྟ་ཚུལ་གང་བྱུང་
བ་དེ་རིམ་བཞིན་ཁྱོད་ལ་གསལ་པོ་ཆགས་རྒྱུ་རེད། དཀོན་མཆོག་ལ་དམའ་
མ་འབེབ། དཀོན་མཆོག་ཁོང་ནི་ཁྱོད་ཀྱི་རྒྱལ་ཁབ་བམ། ཡང་ན་སྐྱེ་བོ་སུ་
ཞིག་གི་མདུན་དུ་བཏོན་པ་ཡིན་ནའང་། ཁོང་ནི་ཡོད་ཚད་ཀྱི་ནང་ནས་ཁྱད་
པར་དུ་འཕགས་པ་དེ་རེད། གང་ཡིན་ཟེར་ན། ཁྱོད་ཀྱིས་དཀོན་མཆོག་གི་
གོང་ཚད་མར་བཅག་བསྡད་པ་དེས། ཁྱོད་ཀྱི་ཁེ་ཕན་དང་ཁྱོད་ཀྱི་རྒྱལ་ཁབ་
ཀྱི་ཁེ་ཕན་གཉིས་ཀ་གང་གི་ཕྱོགས་ལ་ཡང་ཕན་ཐོགས་གཏན་ནས་འབྱུང་འཇུག་
ཐུབ་རྒྱུ་མ་རེད། ངའི་བསམ་བློའི་ནང་གི་རྟོག་པའི་འཆར་སྒོ་འདི་དང་ལྷན་དུ།
ང་རང་ཉིད་ཀྱི་ཚེ་སྲོག་གི་རྣམ་པར་ཤེས་པ་ཧྲིལ་པོ་འཆི་གསོན་གྱི་ས་མཚམས་
འབྱེད་དུ་མེད་པའི་རང་གི་གསོན་སྙིང་དང་ཆབས་ཅིག་ཏུ་དཀོན་མཆོག་ཁོང་
ལ་དམིགས་ནས་འབུལ་འདོད་ཀྱི་འདུན་པ་སྐྱེ་ཡོང་གི་འདུག དེ་རྗེས་ང་རང་
ཉིད་ཀྱི་ཕྱོགས་ནས་རང་ཉིད་ཀྱི་རྒྱལ་ཁབ་དང་གཞན་སྐྱེ་བོ་ཚང་མའི་ཕྱོགས་ལ་
ངེས་དོན་ངོ་མའི་བདེན་པ་དང་འབྲེལ་བའི་བྱ་བ་ཞིག་འབྱུང་འཇུག་ཐུབ་རྒྱུ་རེད།
-1145-

ཅེས་བཤད།
སྐབས་འདིར་སླེབས་པའི་མཚམས་དེར། གཡོག་པོ་ཞིག་གི་ལག་ཏུ་ཡི་
གེ་ཞིག་བཟུང་ནས་ཡོང་སྟེ་ཁོ་ལ་སྤྲད་ཅིང་དེས་ཁོས་ཤོད་བཞིན་པའི་སྐད་ཆའི་
འཕྲོ་བཅད། ཕེ་རེ་ཤུ་བྷ་བྷུ་ཡིས་ཉམས་འཇོག་དང་འབྲེལ་བའི་སྒོ་ནས། ངས་
རང་ཉིད་ཀྱི་མིག་ཤེལ་ཁྱེར་མི་འདུག ཕྱི་རོལ་གྱི་འོད་ཀྱི་སྣང་བ་དེ་རབ་རིབ་
དང་མོག་མོག་ཏུ་གྱུར་འདུག དེར་བརྟེན་ཁྱོད་ཀྱིས་ང་ལ་ཡི་གི་འདི་ཀློག་རོགས།
ཞེས་ཡི་གེ་དེ་སུའུ་ཆར་རས་ཐ་ཡི་ལག་ཏུ་བཞག
སུའུ་ཆར་རས་ཐ་ཡིས་ཡི་གེ་དེ་ཁོའི་ལག་ནས་བླངས་ཏེ་དེ་ཁོ་ལ་བཀླགས།
ཡི་གེ་དེ་བྷ་རཱ་མོ་ཡི་ཚོགས་པའི་ཚོགས་ཆུང་བྱེ་བྲག་པ་ཞིག་གི་ནང་ནས་ཡོང་བ་
དང༌། དེའི་ཐོག་ལ་ཁོང་ཚོའི་འཐུས་མི་གནད་ཡོད་ཁ་ཤས་ཀྱིས་མིང་རྟགས་
བཀོད་ཡོད་པ་ཞིག་རེད། ཡི་གེ་དེའི་ཕན་གནོད་དང་འབྲེལ་བའི་དངོས་དོན
ངོ་མ་དེ་ནི། ཕེ་རེ་ཤུ་བྷ་བྷུ་ཡིས་ཁོ་རང་ཉིད་ཀྱི་བུ་མོ་རྣམས་ཀྱི་ཁྲོད་ཀྱི་བུ་མོ་གཅིག་
གི་གཉེན་སྒྲིག་གི་བྱ་གཞག་སྟེ། བྷ་རཱ་མོ་མ་ཡིན་མཁན་ཞིག་གི་ཡུལ་སྲོལ་ལམ་
ལུགས་ཀྱི་ཆོ་ག་ཆོས་སྤྱོད་རྣམས་གཞིར་བཟུང་གི་ཐོག་ནས་གཉེན་སྒྲིག་བྱེད་རྒྱུ་
དེ་ལ་མོས་མཐུན་བྱས་ཡོད་པར་མ་ཟད། ད་དུང་ལག་ལེན་ངོ་མའི་ཁྲོད་དུ་ཡང་
ཁོ་རང་ཉིད་ངོ་མ་གཉེན་སྒྲིག་གི་རྟེན་འབྲེལ་གྱི་མཛད་སྒོའི་ཉིན་མོ་དེར་ཞུགས་རྒྱུའི་
གྲ་སྒྲིག་ཡོད་སྐོར་དང་། དེ་ལ་བརྟེན་ནས་བྷ་རཱ་མོ་ཡི་ཚོགས་པའི་ངོས་ནས་ཁོ་
ཁོང་ཚོའི་དབང་སྒྱུར་འཛིན་སྐྱོང་གི་སྣེ་མོར་གཏོགས་པའི་མི་ཞིག་ཏུ་ངོས་ལེན་
བྱེད་མི་ཐུབ་པའི་སྐོར་དང་། གལ་ཏེ་ཁོ་རང་ཉིད་ཀྱི་ངོས་ནས་དེ་ལ་དག་འབུད་
ཁུངས་སྐྱེལ་བྱེད་རྒྱུ་ཡོད་ན། དེའི་སྐོར་དང་འབྲེལ་བའི་གསལ་བཤད་ཀྱི་ཡི་
·1146—

གེ་ཞིག་འབྱུང་འགྱུར་གྱི་གཟའ་ཉི་མའི་སྔ་རོལ་དུ་ཁོང་ཚོའི་ཚོགས་ཆུང་གི་ལག་
ཏུ་ངེས་པར་དུ་འབྱོར་བར་བྱེད་དགོས་པ་དང༌། ཉི་མ་དེར་མཐའ་མཇུག་གི་
ཐག་གཅོད་དེ་ཏན་ཏན་མང་མོས་ཀྱི་འོས་ཤོག་འཕངས་པའི་བརྒྱུད་རིམ་ཁྲོད་
ནས་གཏན་འབེབས་བྱེད་རྒྱུ་ཡིན་པའི་སྐོར་བྲིས་ཡོད་པ་ཞིག་རེད།
ཕེ་རེ་ཤུ་བྷ་བྷུ ཡིས་སུའུ་ཆར་རས་ཐ་ཡིས་ཡི་གེ་དེ་བཀླགས་རྗེས་ཚུར་བླངས་
ནས་ཁོ་རང་ཉིད་ཀྱི་ཨམ་ཕྲག་ནང་དུ་བཅུག སུའུ་ཆར་རས་ཐ་ཡིས། ཁོའི་
ལག་པ་དེ་མོ་རང་ཉིད་ཀྱི་ལག་པའི་ནང་དུ་ཚུར་ཞི་འཇམ་གྱི་སྒོ་ནས་བླངས་ཏེ།
ཁོ་དང་མཉམ་དུ་གནས་དེར་གོམ་བགྲོད་བྱས་ཏེ་ཡར་འགྲོ་མར་འགྲོ་བྱེད་རྒྱུའི་
འགོ་བཙུགས། རིམ་བཞིན་ས་སྲོད་ཀྱི་མུན་པ་དེ་ཇེ་མཐུག་ཏུ་གྱུར་པ་དང་འདབ་
འབྲེལ་གྱི་སྲང་ལམ་ཁྲོད་དུ་སྒྲོན་མེ་ཞིག་གི་འོད་སྣང་མངོན་དུ་གྱུར། སུའུ་ཆར་
རས་ཐ་ཡིས་སྐད་འཇམ་པོའི་སྒོ་ནས། ཨ་ཕ། ཁྱོད་ཀྱིས་ཉམས་ལེན་བྱེད་
པའི་དུས་ཚོད་ལ་སླེབས་འདུག དེ་རིང་ང་ཁྱོད་དང་མཉམ་དུ་ཁྱོད་ཀྱི་དགེ་
སྦྱོར་གྱི་བྱ་བའི་ཁྲོད་དུ་ཞུགས་ནས་གསོལ་བ་སྨོན་ལམ་འདེབས་རྒྱུ་ཡིན། ཞེས་
བརྗོད་པ་དང་མཉམ་དུ་མོས་ཁོ་ཁྲིད་ནས་ཁོའི་དབེན་གནས་ཀྱི་ཁང་མིག་ཆོས་
སྤྱོད་གསོལ་འདེབས་ཁང་དུ་ཕྱིན།
གནས་དེར་ནམ་རྒྱུན་ལྟར་རུམ་གདན་ཞིག་སྔ་ས་ནས་ཐར་བཀྱེད་ནས་
བཏིང་ཡོད་པར་མ་ཟད། ཡང་ལཱ་ཞིག་ཀྱང་འབར་བཞིན་ཡོད་པ་ཞིག་རེད།
དེ་རིང་གི་དགོང་མོ་འདིར། ཕེ་རེ་ཤུ་བྷ་བྷུ་ཁོའི་ནམ་རྒྱུན་གྱི་གོམས་སྲོལ་ལས་
དུས་ཡུན་རིང་བ་ཞིག་གི་བརྒྱུད་རིམ་ཁྲོད་དུ་ཞུགས་ནས་ཉམས་ལེན་གྱི་ཆོ་ག་རྣམས་
ལག་ལེན་དུ་བསྟར་ཞིང་། ངག་འདོན་གྱི་རིམ་པ་མདོར་བསྡུས་ཤིག་བྱས་རྗེས་

ཁོ་ཡར་ལངས་ནས་ཕྱིར་འགྲོ་རྒྱུའི་འགོ་བརྩམས།
ཁོ་དབེན་གནས་ཀྱི་ཁང་མིག་དེ་ལས་ཕྱིར་འཐོན་པའི་སྐབས་དེར། ཁོས་
ལོ་ལི་ཏྭ་དང་བྷི་ནོ་གཉིས་ཕྱི་སྒོའི་འགྲམ་དུ་ཁུ་སིམ་མེར་ཡར་ལངས་ནས་ཡོད་པ་
མཐོང་། ཁོ་ཕྱིར་ཐོན་པ་ལོ་ལི་ཏྭ་དང་བྷི་ནོ་གཉིས་ཀྱིས་མཐོང་མ་ཐག་ཏུ། ཁོ་
གཉིས་ཀྱིས་ཁོའི་རྐང་པ་གཉིས་ཀྱི་འཁྲིས་སུ་མར་བསྒུར་ནས་ཁོ་ལ་གུས་འདུད་
བྱས་ཤིང་། སྐབས་དེར་ཕེ་རེ་ཤུ་བྷ་བྷུ་ཡིས་ཁོའི་ལག་པ་དེ་ཁོ་གཉིས་ཀྱི་མགོ་ལ་
བཞག་ནས་བྱིན་རླབས་ཀྱི་དངོས་གྲུབ་གནང་བ་དང་ཆབས་ཅིག སུའུ་ཆར་
རས་ཐ་ཡི་ཕྱོགས་ལ་ཁ་འཁོར་ནས། སྐྱེད་མ། སང་ཉིན་ང་ཁྱོད་ཀྱི་ཁང་པ་
རུ་ཡོང་རྒྱུ་ཡིན། དེར་བརྟེན། དེ་རིང་ང་ལ་ངའི་ལས་ཀ་རྣམས་ཚར་འཇུག་
རོགས། ཞེས་བརྗོད་དེ་ཁོ་ཁང་མིག་དེ་ལས་ཐོན་ནས་ཕྱི་རོལ་དུ་སོང།
དུས་སྐབས་དེར་སུའུ་ཆར་རས་ཐ་ཡིས་ཁ་རོག་ཏུ་མྱ་ངན་གྱི་མིག་ཆུ་ཞིག་
བཏོན་ནས་བསྡད་པར་མ་ཟད། དུས་ཡུན་གང་འཚམས་ཤིག་གི་རིང་ལ་བར་
ཁྱམས་ཀྱི་མུན་ནག་ཁྲོད་དུ་སྐུ་འདྲ་ཞིག་དང་འདྲ་བར་གཡོ་འགུལ་ཅི་ཡང་མེད་
པའི་སྒོ་ནས་ཡར་ལངས་ཏེ་བསྡད། དེ་བཞིན་དུ་ལོ་ལི་ཏཱ་དང་བྷི་ནོ་གཉིས་ཀྱང་
དུས་ཡུན་རིང་པོ་ཞིག་གི་ཁྲོད་དུ་ཁུ་སིམ་མེར་ལྷིང་འཇགས་སུ་གནས་དེར་ལུས།
ནམ་ཞིག་སུའུ་ཆར་རས་ཐ་གནས་དེ་ནས་འགྲོ་རྒྱུའི་འགོ་འཛུགས་པའི་
སྐབས་སུ། བྷི་ནོ་མོའི་མདུན་དུ་ཡོང་སྟེ་ཞི་འཇམ་གྱི་གདངས་ལ་དྲངས་པའི་སྒོ་
ནས། གཅུང་མོ། ཁྱོད་ཀྱིས་ཀྱང་ངེད་གཉིས་ལ་ཁྱོད་རང་གི་བྱིན་རླབས་
གནང་གི་མིན་ནམ། ཞེས་སྨྲས། སྐད་ཆ་འདི་དག་དང་མཉམ་དུ་ཁོས་མགོ་
བོ་ནང་དུ་བསྒུར་ནས་མོ་ལ་གུས་འདུད་ཀྱི་བསྙེན་བཀུར་བྱས། ཁོའི་སྐད་ཆ་
-1148—

དེ་ལ་སུའུ་ཆར་རས་ཐ་ཡིས་ངག་གི་རྒྱུ་བ་མགྲིན་པར་འཚང་བཞིན་དུ་ལན་ཞིག་
བརྒྱབས་པ་དེ་ནི། མོ་རང་ཉིད་ཀྱི་དཀོན་མཆོག་ཁོ་ནས་གོ་ཐུབ་པ་ཞིག་རེད།
ཕེ་རེ་ཤུ་བྷ་བྷུ་དབེན་གནས་ཀྱི་ཁང་ཆུང་དེ་ལས་ཕྱིར་ཐོན་པའི་དུས་ཚོད
ཀྱི་བརྒྱུད་རིམ་ནང་ལ། ཁོས་བྷ་རཱ་མོ་ཡིས་ཚོགས་ཆུང་གིས་བཏང་བའི་ཡི་གེ་
དེ་ལ་ལན་འབྲི་རྒྱུའི་འགོ་བཙུགས། ཡི་གེའི་ནང་ལ་ཁོས་གང་ཞིག་བྲིས་ཡོད་
པ་ནི། ལོ་ལི་ཏཱ་ཡི་གཉེན་སྒྲིག་གི་བྱ་གཞག་དེ་ང་རང་ཉིད་ཀྱི་ངོས་ནས་ཏན་ཏན་
སྟངས་འཛིན་དང་བཀོད་སྒྲིག་བྱེད་རྒྱུ་ཡིན། གལ་ཏེ་ཁྱོད་ཚོས་རྒྱུ་མཚན་འདི་
ལ་བརྟེན་ནས་ང་བློས་བཏང་བ་ཡིན་ན། དེ་ངས་ཁྱོད་ཚོའི་ནོར་འཁྲུལ་ལྟ་བུ་ཞིག་
ཏུ་ནམ་ཡང་ཆ་འཇོག་བྱེད་རྒྱུ་མིན། གནད་དོན་འདིའི་བརྒྱུད་རིམ་ཁྲོད་དུ་ངས་
དཀོན་མཆོག་ལ་གསོལ་བ་སྨོན་ལམ་གཅིག་ཁོ་ན་འདེབས་རྒྱུ་ཡིན། གསོལ་
བ་སྨོན་ལམ་ཅི་ཞིག་འདེབས་རྒྱུ་ཡིན་ནམ་ཞེ་ན། དེ་ནི་དུས་ནམ་ཞིག་གི་ཚེ།
ང་སྤྱི་ཚོགས་གང་ཞིག་གི་ཁོངས་སུ་ཡང་གནས་མ་ཐུབ་པར་མཐར་སྐྲོད་བཏང་
བའི་ཚེ། དཀོན་མཆོག་ཁྱོད་ཀྱིས་ང་ལ་ཁྱོད་རང་ཉིད་ཀྱི་ཞབས་གཉིས་ཀྱི་དྲུང་
དུ། སྐྱབས་ས་དང་ཡིབ་སའི་གནས་ཤིག་ངེས་པར་དུ་གནང་རོགས། ཞེས་
གསོལ་བ་འདེབས་རྒྱུ་ཡིན་ཞེས་འཁོད་ཡོད་པ་ཞིག་རེད།། །།

ལེའུ་རེ་དགུ་པ།
༄༅། །སུའུ་ཆར་རས་ཐ་མོ་རང་ཉིད་ཀྱིས་ཕེ་རེ་ཤུ་བྷ་བྷུ་ཡི་ངག་ནས་
གང་ཞིག་ཐོས་ཡོད་པ་དེ་ཚོ་གྷོ་ར་ལ་རྗེས་ཟློས་དང་བསྐྱར་བཤད་བྱེད་རྒྱུའི་ཐད་
ལ་དངངས་སྐྲག་དང་བློ་ཚབ་ཆེན་པོ་ཞིག་སྐྱེས།
གྷོ་ར་མ་ཡུམ་རྒྱ་གར་གྱིས་རང་ཉིད་ལ་མིག་འབུར་ཚུགས་སུ་ཅེར་ནས
ཁ་ཕྱོགས་གང་ཞིག་གི་ཁྲོད་དུ་རང་ཉིད་ཐད་ཀར་ཁྲིད་ཡོད་པ་དང་། རྒྱུ་མཚན་
གང་ཞིག་གི་འོག་ནས་རང་ཉིད་ཀྱིས་མ་ཡུམ་རྒྱ་གར་གྱི་ཚེ་སྲོག་གསོན་པོའི་བྱམས་
བརྩེ་དྲག་ཏུ་འབུངས་པ་དེ། རང་ཉིད་ཀྱི་དབང་འོག་ཏུ་འདུ་བར་བྱེད་པའི་རྩོལ་
བ་བསྟེན་ཡོད་པ་ཐམས་ཅད། ད་ཆར་བརྗེད་ནས་དེ་ལ་བསམ་གཞིག་གང་
ཡང་མེད་པར་བསྡད་ཡོད་པར་བརྟེན། དེ་དག་ཐམས་ཅད་འཐོར་ཞིག་དང་
ཉེན་ཁའི་འཇིགས་པ་དང་མཉམ་དུ་ཆུད་ཟོས་སུ་འགྲོ་རྒྱུའི་མཚམས་སུ་སླེབས
པ་རེད་དམ། དུས་ཡུན་ཆེས་རིང་པོ་ཞིག་གི་བརྒྱུད་རིམ་ཁྲོད་དུ་མ་ཡུམ་རྒྱ་གར་
གྱིས་རང་ཉིད་ཀྱི་ཚེ་སྲོག་གི་འཚོ་བ་དེ་སྤྱང་གྲུང་ལྡན་པ་ཞིག་གི་ཕྱོགས་སུ། ནང་
—1150—

གཤིས་རྒྱུད་ཀྱིས་བསྡུས་པའི་དབང་སྒྱུར་གྱི་སྒྲིག་གཞི་ཞིག་གི་བཀོད་འདོམས་
འོག་ནས་སྟངས་འཛིན་བྱས་ཏེ་ཡོང་ཡོད་པ་དང༌། རྒྱུ་མཚན་དེ་ལ་བརྟེན་ནས་
རྒྱ་གར་པ་རྣམས་ཀྱིས་གནད་དོན་དེའི་ཕྱོགས་ལ་རིག་པ་བསྒྲིམས་ནས་རྩལ་
ཡོངས་སུ་མ་བཏོན་རང་བཏོན་དུ་ཆགས་ཡོད་པ་ཞིག་རེད། དེ་ལྟ་ནའང་དེ་
ལྟ་བུའི་ཕྱོགས་ལ་དོ་དོ་ནན་ནན་བྱས་ཏེ་ལྟ་རྒྱུའི་དུས་ཚོད་ད་དུང་སླེབས་མེད་པ་
རེད་དམ། ང་ཚོས་ལས་ཀ་དེའི་ཐད་ལ་འགུལ་སྐྱོད་ཅི་ཡང་མ་བྱས་པར་ཁྱིམ་
དུ་བསྡད་དེ་གོང་དུ་བརྗོད་པ་ལྟར་བྱས་ནས་གནའ་བོའི་སྲོལ་རྒྱུན་གྱི་རྣམ་པ་ཅན་
གྱི་ཁྲིམས་དང་སྒྲིག་གཞི་ཁ་ཤས་ཀྱི་འོག་ལ་སྐྱབས་བཅོལ་ནས་བསྡད་པ་ཡིན་
ན་དེས་འགྲིག་གི་རེད་དམ།
སུའུཆར་རས་ཐ་མོ་རང་ཉིད་ཀྱི་བསམ་བློའི་རྟོག་འཆར་ཁྲོད་དུ་བྱ་བ་འདིའི་
བརྒྱུད་རིམ་ཁྲོད་དུ། ང་ལ་ཡང་མཐའ་བསྐྱལ་ཏེ་ཡོངས་སུ་སྒྲུབ་ཐུབ་པ་བྱེད་
དགོས་པའི་ལས་ཀ་ཞིག་འདུག ལས་ཀ་དེ་ཅི་ཞིག་རེད་དམ། ཞེས་མོ་རང་
ཉིད་ཀྱིས་རང་ཉིད་ལ་དྲི་བ་བཏང༌། དེ་རྗེས་མོའི་སེམས་ལ། གྷོ་ར་དུས་ནམ་
ཞིག་གི་ཚེ་ཏན་ཏན་འདིར་ཡོང་ནས་མོ་ལ་ཐུག་འཕྲད་བྱེད་ངེས་པར་མ་ཟད། དེ་
དང་ཆབས་ཅིག་ཏུ་མོ་ལ་ལས་ཀ་དེ་བཀོད་འདོམས་དང་དེ་ཚུལ་ཇི་ལྟར་སྒྲུབ་པའི་
ཐབས་ལམ་སོགས་ཀྱང་སྟོན་པར་ངེས་སྙམ་པའི་བསམ་བློ་འཁོར། མོའི་བསམ་
གཞིག་གི་བརྒྱུད་རིམ་ཁྲོད་དུ་གལ་ཏེ་གྷོ་ར་ཡིས་མོ་འགལ་རྐྱེན་དང་བར་ཆད་
གང་ཡོད་པ་དང་མཐོང་ཆུང་དང་བརྙས་བཅོས་སོགས་ཀྱི་ཕྱོགས་ནས་ཡོངས་
སུ་བསྐྱབས་ཏེ། ལུགས་མཐུན་དང་དྲང་བདེན་གྱི་གནས་ཤིག་ཏུ་བསྐྱལ་བ་ཡིན་
ན། དེ་རྗེས་དེ་གཅིག་པུ་ཡིས་མོ་རང་ཉིད་ཀྱི་ལས་ཀའི་རིན་ཐང་དེ་མང་ཚོགས་
-1151-

ཀྱི་བསམ་བློའི་ལྟ་གྲུབ་ཀྱི་འོག་ནས་བྱུང་བའི་དམའ་འབེབས་དང་དཀྲོག་གཏམ་
སོགས་ཀྱི་དོན་མེད་ཀྱི་བྱ་བ་མཐའ་དག་གི་སྒྲིབ་གཡོག་ལས་ཆེས་རྒྱང་རིང་ཞིག་
ཏུ་གནས་ངེས་པ་ཞིག་རེད་སྙམ་པའི་རྟོག་པ་སྐྱེས།
མོའི་སེམས་པ་དེ་མོ་རང་ཉིད་ཀྱི་ཁེངས་དྲེགས་དང་སྤོབས་པ་ཡིས་ཡོངས
སུ་བརྒྱངས་ཏེ། མོ་རང་ཉིད་ཀྱིས་རང་ཉིད་ལ། རྒྱུ་མཚན་ཅི་ཞིག་གི་ཕྱིར་དུ་
གྷོ་ར་ཡིས་ང་ལ་ཧ་ལམ་སྒྲུབ་དཀའ་བའི་བྱ་བ་ཞིག་གི་ཐོག་ལ་ཆེད་དུ་སྐད་བཏང་
བ་ལྟར་བོས་ནས་ང་ལས་ཀ་དེའི་ཕྱོགས་ལ་མ་བཏང་བ་ཡིན་ནམ། ཁོའི་ཕྱོགས་
ཁག་གི་ཚོགས་པ་ཧྲིལ་པོའི་ཁྲོད་དུ་མོ་ལྟར་དུ་རང་སྲོག་བློས་བཏང་ནས་མ་ཡུམ་
རྒྱ་གར་གྱི་ཆེད་དུ་བྱ་བ་སྒྲུབ་ཐུབ་མཁན་གྱི་མི་རྐང་གཅིག་ཀྱང་མཐོང་རྒྱུ་འདུག་
གམ། གྷོ་ར་ཁོས་དེ་ལྟ་བུའི་ཡིད་ཀྱི་འདོད་པ་ཆེན་པོའི་སྤྲོ་ཞུགས་དང་རང་དོན་
བློས་གཏོང་བར་བྱེད་པའི་ཁེ་གྱོང་སོགས་ཀྱི་དགེ་མཚན་དང་སྟོབས་ཤུགས་དེ་
མཐོང་མེད་པ་ཡིན་ནམ། མང་ཚོགས་ཀྱི་ཁྲོད་ཀྱི་བསམ་བློའི་འཆར་སྣང་གིས་
མ་ཡུམ་རྒྱ་གར་དེ་འགུལ་སྐྱོད་མེད་པའི་ལས་མེད་དུ་བཞག་སྟེ། ར་བ་ཟླུམ་པོའི་
ནང་དུ་བཅུག་སྟེ་མུ་ཁྱུད་རིང་མོས་མཐའ་ནས་བསྐོར་འདུག་པ་དེའི་ཕྱོགས་ནས་
བསམ་པ་ཡིན་ན། རྒྱལ་ཁབ་འདིའི་ཕྱོགས་ལ་གྱོང་གུད་དང་ཕམ་ཁའི་རྟགས་
ཙམ་ཡང་མེད་པ་ཡིན་ནམ། ཞེས་སྨྲས་ཤིང༌། དེ་དང་ཆབས་ཅིག་ཏུ་མོས་
རང་ཉིད་ཀྱི་བསམ་བློའི་རྟོག་འཆར་ཁྲོད་ནས། མ་ཡུམ་རྒྱ་གར་ལ་གདེང་འཇོག་
མེད་པའི་རྣམ་རྟོག་གི་འཆར་ལྐོདེ་ཉིད་རང་གི་བསམ་གཞིག་ཁྲོད་ནས་ཕྱིར་དབྱུང་
བྱས་ཏེ། མོ་རང་ཉིད་ཀྱིས་རང་ཉིད་ལ་ཁོས་ང་དེ་ལྟ་བུའི་སྤྱོད་ལམ་ཞིག་གི་བརྒྱུད་
རིམ་ཁྲོད་ནས་བསམ་བཞིན་དུ་འདི་ལྟར་ནམ་ཡང་གཡུག་གི་མ་རེད། ཁོ་ཏན་
-1152-

ཏན་ཡང་བསྐྱར་ངའི་ཕྱོགས་ལ་ཡོང་གི་རེད། ཁོས་ཏན་ཏན་ངའི་ཆེད་དུ་བསམ་
གཞིག་དང་རྟོག་ཞིབ་བྱེད་རྒྱུ་རེད། ཁོས་ཏན་ཏན་རྣམ་རྟོག་དང་ཐེ་ཚོམ། སོམ་
ཉི་དང་ངོ་ཚ་སོགས་ཀྱི་མཐའ་མཇུག་གི་རྟགས་མཚན་སྤང་རྒྱུ་རེད། ཁོ་ཅི་འདྲའི་
མི་རླབས་ཆེན་དང་ངོ་མཚར་བ་ཞིག་ཡིན་པའི་དབང་དུ་བཏང་ནའང་། ཁོ་ལ་
ང་ངེས་པར་དུ་མཁོ་བ་ཞིག་རེད། ཐེངས་མ་གཅིག་ལ་ཁོ་རང་ཉིད་ཀྱི་ཁ་ནས་
ཀྱང་བཤད་པ་རེད། ཚུལ་ཇི་ལྟར་ཁོས་ད་སྐབས་ང་ཕན་ཐོགས་མེད་པའི་སྐད་
ཆ་ཁོ་ན་ཞིག་གི་རྒྱུ་མཚན་ལ་བརྟེན་ནས་བློས་གཏོང་སྲིད་རྒྱུ་རེད་དམ། ཞེས་
མོ་རང་ཉིད་ཀྱིས་རང་ཉིད་ལ་བསམ་གཞིག་གི་འཆར་རྩིས་འགོད་ཀྱིན་ཡོད་པའི་
སྐབས་འདིར་སཱ་ཏི་ཤ་ནང་དུ་བརྒྱུགས་ནས་ཡོང་སྟེ་མོའི་འཁྲིས་སུ་ཡར་ལངས་
ནས། གཅེན་མོ། ཞེས་སྨྲས།
སུའུཆར་རས་ཐ་ཡིས་སྐད་ཤུགས་ཆེན་པོ་དང་བཅས་མོ་རང་ཉིད་ཀྱི་ལག་
པ་གཉིས་ཀ་ཁོའི་སྐེ་ལྟག་ལ་བཞག་སྟེ། སྐུ་ཞབས་སྐད་ཆའི་སྒམ་ཆུང་། གནས་
ཚུལ་ཅི་ཞིག་འདུག་གམ། ཞེས་སྨྲས།
སྭཱ་ཏི་ཤ་ཡིས། གཟའ་ཟླ་བའི་ཉིན་གཅེན་མོ་ལོ་ལི་ཏུ་ཡིས་གཉེན་སྒྲིག་
བྱེད་རྒྱུ་རེད་འདུག དེར་བརྟེན་འབྱུང་འགྱུར་གྱི་ཉི་མ་ཁ་ཤས་ཀྱི་རིང་ལ། ང་
བྷི་ནོ་བྷ་བྷུ་ཡི་ཁང་པ་རུ་སོང་ནས་དེར་སྡོད་རྒྱུ་ཡིན། གང་ཡིན་ཟེར་ན། ཁོས་
ང་ལ་མགྲོན་འབོད་བྱས་སོང༌། ཞེས་ལན་བརྒྱབས།
སུའུ་ཆར་རས་ཐ་ཡིས། ཁྱོད་ཀྱིས་ཨ་ནེ་ལ་དེའི་སྐོར་སྐད་ཆ་བཤད་ཡོད་
དམ། ཞེས་གནས་ཚུལ་འདྲི་རྩད་བྱས།
སཱ་ཏི་ཤ་ཡིས། བཤད་ཡོད། ངས་གནས་ཚུལ་དེའི་སྐོར་ཨ་ནེ་ལ་བཤད་
-1153-

པ་ཡིན། མོ་དེ་ལ་ཁོང་ཁྲོ་སྐྱེས་སོང་། མོའི་ངག་ནས། ངས་གནས་ཚུལ་
དེའི སྐོར་གང་ཡང་ཤེས་ཀྱིན་མེད། ཅེས་རྗོད་ཀྱིན་འདུག དེར་བརྟེན་ང་ངེས་
པར་དུ་ཁྱོད་ལ་སྐད་ཆ་འདྲི་རུ་ཡོང་དགོས་བྱུང་སོང་། ཁྱོད་ཀྱིས་བལྟས་ན་ངས་
ག་རེ་བྱས་ན་ཡག་པོ་འདུག གཅེན་མོ། ང་དེར་འགྲོ་རྒྱུ་ལ་ཁྱོད་ཀྱིས་དགག་
བྱ་དང་བཀག་སྡོམ་མ་བྱེད་རོགས། ངའི་སློབ་ཚན་རྣམས་ཀྱི་ཕྱོགས་ལ་གྱོང་
གུད་གཏན་ནས་རག་གི་མ་རེད། ངས་ཉི་མ་རེ་བཞིན་སློབ་ཚན་རྣམས་ལ་བསྐྱར་
སྦྱོང་བྱེད་རྒྱུ་ཡིན་པར་མ་ཟད། བྷི་ནོ་ཡིས་ང་ལ་དེའི་ཐོག་ལ་རོགས་རམ་བྱེད་
རྒྱུ་རེད། ཅེས་བཤད།
སུའུ་ཆར་རས་ཐ་ཡིས། ཡིན་ནའང་ཁོང་ཚོས་གྲ་སྒྲིག་བྱེད་སའི་ཁང་
པ་དེའི་ནང་ནས། ཁྱོད་ཀྱིས་ཁོང་ཚོ་ལ་དཀའ་རྙོག་མཐའ་མེད་པ་ཞིག་བསྐྲུན་
ངེས་རེད། ཅེས་དགག་བྱ་བྱས།
སཱ་ཏི་ཤ་ཡིས་ངུ་ཅོར་དང་བཅས། ངས་དཀའ་རྙོག་བཟོ་རྒྱུ་མིན། གཏན་
ནས་བཟོ་རྒྱུ་མིན། གཅེན་མོ། ངས་ཁོང་ཚོ་ལ་དཀའ་རྙོག་གཅིག་ཀྱང་མི་
བཟོ་རྒྱུའི་དམ་བཅའ་འཇོག་ཆོག ཅེས་སྨྲས།
སུའུ་ཆར་རས་ཐ་ཡིས། རེད། དེས་ན་ཁྱོད་ཀྱིས་རང་དང་མཉམ་དུ་ཁྱི་
ཕྲུག་ཆུང་ཆུང་དེ་ཁྲིད་ནས་འགྲོ་རྩིས་ཀྱི་བསམ་བློ་གཏོང་གི་ཡོད་དམ། ཞེས་དྲིས།
སཱ་ཏི་ཤ་ཡིས། ཡོད། ངས་ཁོ་ངེས་པར་དུ་འཁྱེར་དགོས་ཡོད། གང་
ཡིན་ཟེར་ན། བྷི་ནོ་བྷ་བྷུ་ཡིས་དམིགས་བསལ་དུ་ང་ལ་ཁོ་འཁྱེར་ཤོག ཅེས་
བརྗོད་སོང་། ང་ལ་མགྲོན་བརྡ་བཏང་བ་དང་མཉམ་དུ་ཟུར་དུ་ཁོ་ལ་ཡང་ཤོག་
བུ་དམར་པོའི་སྟེང་དུ་པར་བརྒྱབས་པའི་མགྲོན་ཤོག་ཅིག་བཏང་འདུག་པར་མ་
-1154-

ཟད། དེའི་སྟེང་དུ་ཁོ་རང་ཉིད་ཀྱི་མིང་ཡང་བྲིས་འདུག ད་དུང་དེའི་ནང་ལ་
ཁོ་ལ་ཁོ་རང་ཉིད་ཀྱི་ནང་མི་རྣམས་གཉེན་སྒྲིག་གི་དགའ་སྟོན་གྱི་ཞོགས་ཇ་ཐོག་
ལ་འཁྲིད་ཡོང་རོགས། ཞེས་བྲིས་འདུག ཅེས་སྨྲས།
སུའུ་ཆར་རས་ཐ་ཡིས། ཁོའི་ནང་མི་རྣམས་སུ་སུ་རེད་དམ། ཞེས་དྲིས།
སྭཱ་ཏི་ཤ་ཡིས་གློ་བུར་བའི་ངག་གི་གདངས་དང་བསྡེབས་ནས་མི་འདོད་
པའི་རྣམ་འགྱུར་དང་བཅས། ག་རེ་བྱས་སོང་། བྷི་ནོ་བྷ་བྷུ་ཡིས་ང་རེད་ཅེས་
བརྗོད་ཡོད་པ་དེ་སྨྲ་མི་དགོས་པ་ཞིག་མ་རེད་དམ། གཅེན་མོ། ད་དུང་ཁོས་
ང་ལ་རོལ་ཆས་དེ་ཡང་འཁྱེར་ཡོང་རོགས་ཞེས་བརྗོད་སོང་། དེར་བརྟེན་ཁྱོད་
ཀྱིས་ང་ལ་རོལ་ཆས་དེ་སྤྲོད་རོགས། ངས་དེ་ལ་ཆག་གྲུམ་དང་གས་སྐྱོན་མི་
འབྱུང་བའི་ཁས་ལེན་དམ་བཅའ་བྱེད་ཆོག ཅེས་སྨྲས།
སུའུ་ཆར་རས་ཐ་ཡིས་སྐད་ཤུགས་ཆེན་པོ་དང་བཅས། གལ་ཏེ་ཁྱོད་ཀྱིས་
དེ་ལ་ཆག་གྲུམ་དང་གས་སྐྱོན་ཞིག་བཏང་བ་ཡིན་ན། དེ་ཁོནའི་ཆེད་དུ་ངས་དགུང་
སྔོན་དབྱིངས་ཀྱི་ལྷ་ཚོགས་རྣམས་ལ་ཐུགས་རྗེ་ཆེ་ཞེས་བརྗོད་ངེས་ཡིན། ད་ལྟ་མཐའ་
མཇུག་ཏུ་སླེབས་དུས། ངས་ཁོས་ཁྱོད་ལ་དུས་ཡུན་རིང་པོ་ཞིག་གི་བརྒྱུད་རིམ་ནང་
ལ་ཁོའི་གྲོགས་པོ་ཞེས་འབོད་དགོས་པའི་རྒྱུ་མཚན་དེ་གསལ་པོར་ཤེས་སོང་། དེ་
ནི་ཕལ་ཆེར་ཁོས་ཁྱོད་ཀྱི་ལག་གི་རོལ་ཆས་དེ་ཁོ་རང་ལ་འཐོབ་པར་བྱས་ནས་ཁོའི་
གཉེན་སྒྲིག་གི་ཆེད་དུ་རོལ་ཆས་རུ་ཁག་ཅིག་གྲ་སྒྲིག་བྱས་ཏེ། ཁོ་རང་གི་གཉེན་
སྒྲིག་གི་འགྲོ་སོང་ཐད་ལ་ཁ་སྣོན་རྒྱག་དགོས་བསམ་ཡོད་པ་རེད། དེ་ཁོའི་གཡོ་
ཐབས་ཀྱི་སྲིད་ཇུས་རེད། མ་རེད་དམ། ཞེས་སྨྲས།
སཱ་ཏི་ཤ་ཡིས་སྐད་ཅོར་དང་བཅས། མ་རེད། མ་རེད། གཏན་ནས་
-1155—

མ་རེད། བྷི་ནོ་བྷ་བྷུ་ཡིས་ང་ཁོའི་གྲོགས་པོ་ཡག་ཤོས་དེ་བྱེད་རྒྱུ་ཡིན་ཞེས་བརྗོད་
སོང༌། གཅེན་མོ། གྲོགས་པོ་ཡག་ཤོས་དེས་བྱ་བ་ཅི་ཞིག་བྱེད་དགོས་རེད་
དམ། ཞེས་སྨྲས།
སུའུ་ཆར་རས་ཐ་ཡིས། ཨོ། གྲོགས་པོ་ཡག་ཤོས་དེས་ཁོའི་གཉེན་
སྒྲིག་གི་མཛད་སྒོའི་ཉི་མ་ཧྲིལ་པོ་དེ་ལ་ཁ་ཟས་སྤངས་ཏེ། སྨྱུང་གནས་སུ་འདུག་
དགོས་རེད། ཅེས་འགྲེལ་བཤད་བརྒྱབས།
ཡིན་ནའང་མོས་བཤད་པའི་སྐད་ཆ་དེ་ལ་སཱ་ཏི་ཤ་སྐད་ཅིག་གཅིག་ཙམ་
ལ་ཡང་ཡིད་མ་ཆེས། དེ་རྗེས་སུའུ་ཆར་རས་ཐ་ཡིས་མོ་རང་གི་ཉེ་ས་ན་ཁོ་
ཚུར་འཐེན་ཏེ་ངག་ནས། རེད། སྐུ་ཞབས་སྐད་ཆའི་སྒམ་ཆུང་། ནམ་
ཞིག་ཁྱོད་ཆེན་པོ་ཆགས་པའི་སྐབས་དེར། ཁྱོད་ཀྱིས་བྱ་བ་ཅི་ཞིག་བསྒྲུབ་
རྒྱུ་ཡིན་ནམ། ཞེས་དྲིས།
སྭཱ་ཏི་ཤ་ལ་མོའི་དྲི་བ་དེའི་ཕྱོགས་ལ་ལན་རྒྱག་རྒྱུའི་གྲ་སྒྲིག་ཨང་གསར་ཡོད་
པ་ཞིག་རེད། གང་ཡིན་ཟེར་ན། ཁོས་རང་ཉིད་ཀྱི་དགེ་རྒན་དེ་ཅི་འདྲའི་མིག་
དཔེ་འོས་པའི་མི་ཁྱད་པར་དུ་འཕགས་པ་དང༌། ཤེས་ཡོན་ལྡན་པ། འགལ་རྐྱེན་
དང་བར་ཆད་ཀྱི་གེགས་དབང་དུ་ནམ་ཡང་མི་འགྲོ་བའི་མི་ནུས་ཤུགས་ལྡན་པ་ཞིག་
ཡིན་པ་ལ་སྔ་ས་ནས་དོ་སྣང་བྱུང་ཡོད་པ་ཞིག་རེད། དེར་བརྟེན་ཁོའི་བསམ་བློའི་
ནང་དུ་རང་ཉིད་ཆེན་པོ་ཆགས་རྗེས། སློབ་གྲྭཞིག་གི་དགེ་རྒན་བྱེད་རྒྱུ་ཡིན། ཞེས་
ལན་རྒྱག་རྒྱུའི་གྲ་སྒྲིག་སྔ་ས་ནས་སེམས་ཐག་བཅད་ཡོད་པ་ཞིག་རེད།
སུའུ་ཆར་རས་ཐ་ཡིས། ཁོའི་ཡིད་ཀྱི་མངོན་འདོད་ཀྱི་ཕྱོགས་ལ་ཆེད་
དུ་དམིགས་ནས། འདིར་ང་ཚོས་ངེས་པར་དུ་བསྒྲུབ་དགོས་པའི་ལས་ཀ་ཆེས་
-1156-

མང་པོ་ཞིག་ཡོད་པ་རེད། ལས་ཀ་དེ་ཚོའི་ཁྲོད་དུ་ངེད་གཉིས་མཉམ་དུ་ཞུགས་
ནས་བྱ་བ་མཉམ་གཅིག་ཏུ་བསྒྲུབས་ན། ཁྱོད་ལ་དེའི་ཐད་ལ་བསམ་ཚུལ་ཅི་
ཞིག་ཡོད་དམ། ང་ཚོས་ངེས་པར་དུ་ང་རང་ཚོའི་རྒྱལ་ཁབ་ཀྱི་ཆེད་དུ་འབད་
བརྩོན་ཤུགས་དྲག་པོ་བསྟེན་ནས་རང་གི་རྒྱལ་ཁབ་དེ་གཟི་བརྗིད་ལྡན་པ་ཞིག་
ཏུ་བསྐྲུན་དགོས་རེད། ཡིན་ནའང་ང་ཚོས་དེ་ངེས་པར་དུ་གཟི་བརྗིད་ལྡན་པ་
ཞིག་ཏུ་བསྐྲུན་དགོས་པ་ཞིག་རེད་དམ། ང་ཚོའི་རྒྱལ་ཁབ་ལྟ་བུའི་རྒྱལ་ཁབ་
ཁྱད་པར་དུ་འཕགས་པ་ཞིག་གང་ན་འདུག་གམ། ང་ཚོས་གང་ཞིག་གཟི་བརྗིད་
ལྡན་པ་ཞིག་ཏུ་བསྐྲུན་དགོས་པ་དེ་ནི། ང་རང་ཚོ་རང་ཉིད་ཀྱི་མི་ཚེའི་འཚོ་བ་
དེ་རེད། ཁྱེད་རང་གིས་དེ་ཤེས་ཀྱིན་ཡོད་དམ། ཁྱོད་རང་གིས་དེའི་དོན་རྟོགས་
སོང་ངམ། ཞེས་སྨྲས།
སྭ་ཏི་ཤ་རང་ལ་འཇོན་ཐང་མེད་པའི་འོག་ནས་བྱ་བ་གང་ཞིག་ཀྱང་ཤེས་
རྟོགས་བྱེད་མ་ཐུབ་པའི་རང་སྐྱོན་ངོས་ལེན་བྱེད་མཁན་གྱི་མི་ཞིག་མ་རེད། དེར་
བརྟེན་ཁོས་མངོན་གསལ་དོད་ཅིང་ནན་ཏན་གྱི་ཚུལ་དུ། ཤེས་སོང་། རྟོགས་
སོང་། ཞེས་བཤད།
ཁོའི་གཅེན་མོ་ཡིས་གོང་གི་སྐད་ཆའི་འཕྲོ་མཐུད་དེ། ཁྱོད་ཀྱིས་ང་ཚོའི་
རྒྱལ་ཁབ་དང་། ང་ཚོའི་མི་རིགས་དེ་ཇི་འདྲའི་ཁྱད་པར་དུ་འཕགས་པ་ཞིག་
ཡིན་པ་ཤེས་ཀྱིན་ཡོད་དམ། ངས་ཁྱོད་ལ་དེའི་སྐོར་ཚུལ་ཇི་ལྟར་འགྲེལ་བཤད་
རྒྱག་ཐུབ་རྒྱུ་རེད་དམ། ང་ཚོའི་ས་ཆ་འདི་ངོ་མཚར་ཆེ་བའི་ལུང་པ་ཞིག་རེད།
ཅི་འདྲའི་ལོ་སྟོང་ཕྲག་མང་པོ་ཞིག་གི་བརྒྱད་རིམ་ཁྲོད་དུ་དཀོན་མཆོག་གིས་གནས་
འདི་ལ་ཆེད་དུ་དམིགས་ནས། ས་ཆ་འདི་འཛམ་གླིང་ཧྲིལ་པོ་འདིའི་ནང་གི་གནས་
-1157-

ཁྱད་དུ་འཕགས་པ་དང་འགྲན་ཟླ་བྲལ་བ་ཞིག་བྱེད་རྒྱུའི་ཐད་ལ་དགོངས་བཞེས་
གནང་ཡོད་པ་མ་རེད་དམ། ང་ཚོའི་རྒྱལ་ཁབ་མ་ཡིན་པའི་ས་ཆ་གཞན་གྱི་ཕྱོགས་
ནས་དཀོན་མཆོག་གི་དམིགས་ཡུལ་མཐར་ཐུག་དེ་ཡོངས་སུ་སྒྲུབ་པར་བྱེད་པའི་
ཕྱོགས་ལ་སྐྱེ་བོ་ཅི་ཙམ་ཞིག་གིས་བློ་ཁ་ཕྱོགས་ཡོད་པ་རེད་དམ། ཅི་འདྲའི་རླབས་
ཆེན་གྱི་སྐྱེ་བུ་དམ་པ་མང་པོ་ཞིག་གི་སྐུ་ཡི་སྐྱེ་བ་ང་ཚོའི་ས་ཆ་འདིའི་ནང་དུ་བཞེས་
ཡོད་པ་མ་རེད་དམ། ཅི་འདྲའི་ཡ་མཚན་ཆེ་བའི་འཐབ་འཛིང་པ་མང་པོ་ཞིག་
གིས་ཁོང་ཚོའི་དམག་འཁྲུག་གི་འཁྲབ་སྟོན་གནས་འདི་ན་མངོན་པར་བཞག་
ཡོད་པ་མ་རེད་དམ། ཅི་འདྲའི་རླབས་ཆེན་གྱི་བདེན་པ་མཐར་ཐུག་པ་དེ་ཚོ་
ལ་གནས་འདི་ནས་བསམ་བློའི་གོ་རྟོགས་བྱུང་ཡོད་པ་མ་རེད་དམ། ཅི་འདྲའི་
དཀའ་ཐུབ་ཀྱི་སྒྲིབ་སྦྱོང་མང་པོ་ཞིག་གི་བརྩོན་པ་གནས་འདི་ནས་ལག་ལེན་དུ་
བསྟར་ཡོད་པ་མ་རེད་དམ། ཅི་འདྲའི་བསམ་བློའི་ལྟ་གྲུབ་སྣ་ཚོགས་ཀྱིས་ཕྱུག་
པའི་ཆོས་ལུགས་གྲུབ་མཐའ་ཞིག་གི་ཕྱོགས་ལ་ཉམས་ལེན་གྱི་མཐིལ་མཛད་ཡོད་
པ་མ་རེད་དམ། ཅི་འདྲའི་འགྲོ་བ་མི་ཡི་ཚེ་སྲོག་གི་གསང་བ་ལྐོག་ཏུ་གྱུར་བའི་
ཡ་མཚན་གྱི་སྐོར་ལ་སྒྲོ་འདོགས་དང་ཐེ་ཚོམ་གྱི་གཞི་རུ་གྱུར་བའི་དོགས་པ་མང་
པོ་ཞིག་གི་སོམ་ཉི་གནས་འདི་ནས་བཅད་ཡོད་པ་མ་རེད་དམ། དེ་ལྟ་བུའི་ས་
ཆ་དེ་ང་ཚོའི་ཕ་ཡུལ་རྒྱ་གར་རེད། གཅུང་པོ་ཆུང་ཆུང་། ཁྱོད་ཀྱིས་ངེས་པར་
དུ་མ་ཡུམ་རྒྱ་གར་དེ་དེ་ལྟ་བུའི་རླབས་ཆེན་ཞིག་ཡིན་པ་ཤེས་དགོས་པར་མ་ཟད།
མ་ཡུམ་དེ་ནམ་ཡང་སེམས་ནས་མི་བརྗེད་པ་དང་། གཞན་དེ་ལ་མཐོང་ཆུང་
དང་ཁྱད་གསོད་ཀྱི་བརྙས་བཅོས་ནམ་ཡང་བྱེད་མི་རིགས་པ་དེ་ཡིད་ལ་དྲན་དགོས་
པ་ཞིག་རེད། དེ་རིང་ངས་ཁྱོད་ལ་གང་ཞིག་བརྗོད་ཀྱིན་ཡོད་པའི་སྐད་ཆ་དེ་
-1158-

ཚོ་ཉི་མ་གཅིག་ལ་ཁྱོད་ཀྱིས་ཏན་ཏན་ཧ་གོ་ཐུབ་པ་བྱེད་དགོས་རེད། དོན་དངོས་
པའི་ཕྱོགས་ནས་བཤད་པ་ཡིན་ན། དེ་རིང་ངས་རྗོད་བཞིན་པའི་སྐད་ཆ་དེ་ཚོའི་
ཁྲོད་ཀྱི་རིགས་གཅིག་ཁྱོད་ཀྱིས་ད་ལྟ་ནས་གོ་རྟོགས་བྱེད་ཐུབ་པའི་ཡིད་ཆེས་ང་
ལ་ཡོད། གང་ལྟར་ཁྱོད་ཀྱིས་ངེས་པར་དུ་སེམས་ལ་འཇོག་དགོས་པའི་གནད་
དོན་གཅིག་ཡོད་པ་དེ་ནི། ཁྱོད་ཀྱིས་རང་ཉིད་བླ་ན་མེད་པའི་རྐྱལ་ཁབ་གཅིག་
གི་ནང་དུ་སྐྱེས་ཡོད་པ་ངོས་ཟིན་དགོས་པར་མ་ཟད། དེ་དང་ཆབས་ཅིག་ཏུ་
རང་ཉིད་ཀྱི་ཚེ་སྲོག་གི་རྣམ་པར་ཤེས་པའི་ཡོད་ཚེ། ཕྱོགས་གཅིག་ཏུ་དྲིལ་ནས་
ཁྱོད་ཀྱིས་མ་ཡུམ་རྒྱ་གར་གྱི་ཆེད་དུ་བྱ་བ་བསྒྲུབ་དགོས་པ་དེ་ཡང་ཡིད་ལ་འཇོག་
དགོས་པ་ཞིག་རེད། ཅེས་བཤད།
དུས་ཡུན་གྱི་རྒྱུ་བ་སྐད་ཅིག་མ་གཅིག་སོང་བའི་རྗེས་ལ། སཱ་ཏི་ཤ་ཡིས།
གཅེན་མོ། ཁྱོད་ཀྱིས་མ་ཡུམ་རྒྱ་གར་གྱི་ཆེད་དུ་བྱ་བ་ག་རེ་བསྒྲུབ་རྒྱུ་ཡིན་ནམ།
ཞེས་དྲིས།
སུའུ་ཆར་རས་ཐ་ཡིས། ངས་ཀྱང་བྱ་བ་དེའི་ཆ་ཤས་ཤིག་ལེན་རྒྱུ་ཡིན།
ཁྱོད་ཀྱིས་ང་ལ་དེའི་ཕྱོགས་ལ་རོགས་པ་བྱེད་རྒྱུ་ཡིན་ནམ། ཞེས་སྨྲས།
སཱ་ཏི་ཤ་ཡིས་བྲང་གི་གཞི་ལ་སྤོབས་པའི་དྲེགས་པ་ཞིག་མངོན་བཞིན་དུ་
དབུགས་ཐུང་ཞིག་འཐེན་ཏེ། རེད། ངས་ཁྱོད་ལ་རོགས་པ་བྱེད་རྒྱུ་ཡིན། ཞེས་
སྨྲས། ཁང་པ་འདིའི་ནང་དུ་སུའུ་ཆར་རས་ཐ་ཡིས་རང་ཉིད་ཀྱི་ཚེ་སྲོག་གི་རྣམ
པར་ཤེས་པའི་ཁྲོད་དུ་ཡུན་རིང་བཀག་སྡོམ་བྱས་པའི་ཚོར་འདུ་ཤུགས་དྲག་པོ་རྣམས།
ཆར་ཞོད་ཆེན་པོའི་ཁྲོད་ཀྱི་འབབ་ཆུ་བཞིན་དུ་ལྷུག་ལྷུག་ཏུ་རང་དགར་བག་ཡངས་
སུ་རྒྱུ་བར་བྱེད་སའི་སྐྱེ་བོ་གཞན་མེད་པར་བརྟེན། མོའི་སེམས་ཀྱི་ཚོར་འདུ་དྲག་

པོའི་འབབ་རྒྱུན་གྱི་དྲག་ཤུགས་ཡོངས་སུ་རྫོགས་པ་དེ། མོ་རང་ཉིད་ཀྱི་གཅུང་པོ་
ཆུང་ཆུང་འདིའི་མགོ་ཐོག་ན་གློ་བུར་ཐོལ་རྒྱག་གི་ཚུལ་དུ་འབར་གས་བྱེད་བཞིན་ཡོད་
པ་ཞིག་རེད། མོས་གང་ཞིག་གི་ཁྲོད་དུ་སྐད་ཆ་བཤད་པའི་ངག་གི་སྨྲ་བརྗོད་དེ།
ཁོའི་ལོ་ཚད་དང་མཉམ་པའི་བྱིས་པ་ཞིག་ལ་འོས་ཤིང་འཚམས་པ་ཞིག་ཕལ་ཆེར་
ཡིན་མི་སྲིད་པ་ཞིག་རེད། དེ་ལྟ་ནའང་སུའུ་ཆར་རས་ཐ་ལ་དེ་ཡིས་འགོག་རྐྱེན་
དང་སྟངས་འཛིན་གྱི་འཇིགས་སྣང་གང་ཡང་མ་བྱིན། མོ་རང་ཉིད་ཀྱི་ཕྱོགས་ལ་
གསར་དུ་ཐོབ་པའི་ཤེས་ཡོན་གྱི་ཐད་ལ་སྤྲོ་སེམས་རབ་ཏུ་འཕེལ་བའི་ཡིད་ཀྱི་ངར་
ཤ་ཆེས་ཆེར་རྒྱས་བཞིན་ཡོད་པར་མ་ཟད། དེ་ལ་བརྟེན་ནས་མོའི་སེམས་ལ། མོ་
རང་ཉིད་ཀྱིས་གང་ཞིག་ཡིད་ལ་བྱེད་ཀྱིན་ཡོད་པ་དེའི་སྐོར་གཞན་ལ་ཡོངས་སུ་འགྲེལ་
བཤད་བརྒྱབས་པ་ཡིན་ན། དེ་ཁོན་ཡིས་སྐྱོབོ་རྒན་གཞོན་མེད་པར་གཅིག་མཚུངས་
ཀྱི་འོག་ནས་རང་རང་གི་ནུས་པ་ལ་དཔག་པའི་སྒོནས་དེའི་གོ་དོན་ཞིག་རྙེད་ཐུབ་པ་
དང་། དེར་མ་ཟད་རང་རང་གི་ངོས་ནས་དེའི་དོན་རྟོགས་རྒྱུ་ལ་འབད་བརྩོན་ཅི་
ཡང་མ་བྱས་པར། དེ་ནི་སྐྱེ་བོ་རྣམ་དཔྱོད་དང་ལྡན་པ་རྣམས་ཀྱི་སྤྱོད་ཡུལ་ཁོན་
རུ་བཞག་པ་ཡིན་ན། དེས་ཏན་ཏན་དངོས་ཡོད་ཀྱི་བདེན་པ་ངོ་མ་དེ་ལ་འཁྱོག་བཤད་
དང་གོ་བ་ཕྱིན་ཅི་ལོག་ཏུ་འགྲེལ་བར་འགྲོ་ངེས་པ་ཞིག་ཀྱང་རེད་སྙམ་གྱིན་ཡོད་པ་
ཞིག་རེད།
སཱ་ཏི་ཤ་ཡི་སེམས་ཀྱི་འཆར་སྒོའི་ཁྲོད་དུ་གློ་བུར་བའི་གཡོ་འགུལ་ཞིག་བྱུང་
བ་དང་ཆབས་ཅིག་ངག་ནས། དུས་ནམ་ཞིག་གི་ཚེ་ང་ཆེན་པོ་ཆགས་པ་དང་།
ནམ་ཞིག་གི་ཚེ་ང་ལ་སྒོར་མོ་མང་པོ་ཞིག་བྱུང་བ་ཡིན་ན་་
ཞེས་བརྗོད་པའི་སྐབས་དེར། སུའུ་ཆར་རས་ཐ་ཡིས་སྐད་ཤུགས་ཆེན་

པོ་དང་བཅས། མི་དགོས། མི་དགོས། མི་དགོས། སྒོར་མོའི་སྐོར་སྐད་ཆ་
བཤད་མ་ཡོང་། སྐུ་ཞབས་སྐད་ཆའི་སྒམ་ཆུང་། ངེད་གཉིས་ཀ་སུ་ཞིག་ལ་
ཡང་སྒོར་མོ་ངེས་པར་དུ་དགོས་པ་ཞིག་མ་རེད། ང་ཚོས་གང་ཞིག་ངེས་པར་
དུ་བསྒྲུབ་དགོས་པའི་བྱ་བ་དེས། ང་ཚོའི་མོས་གུས་ཀྱི་དང་བ་དང་ང་ཚོའི་མི་
ཚེའི་འཚོ་བ་ལ་ཏན་ཏན་མ་འདང་བ་མེད་པ་ཞིག་རེད། ཅེས་བཤད།
དུས་སྐབས་འདིའི་མཚམས་སུ་ཨ་ནན་དྷ་མོ་ཡེས་ཁང་མིག་དེར་འཛུལ་
ནས་ཡོང་ཞིང་། མོ་ཁང་མིག་དེར་ཡོང་བ་མཐོང་བས་རྐྱེན་བྱས་ཏེ། སུའུ་
ཆར་རས་ཐ་ཡི་མཆིན་པའི་རྩ་ཆེན་དང་སྦྲེལ་བའི་ནང་གི་ཁྲག་རྩ་རྣམས་ཀྱི་ཁྲོད་
ཀྱི་ཟུངས་ཁྲག་རྣམས་ཀྱིས་ཞབས་བྲོའི་ཟློས་གར་འཁྲབ་རྒྱུའི་འགོ་བརྩམས། མོས་
ཨ་ནན་དྷ་མོ་ཡེས་ལ་འཚམས་འདྲིའི་གུས་འདུད་ཅིག་བྱས་ཤིང་། དེ་དང་ཆབས་
ཅིག་ཏུ་སཱ་ཏི་ཤ་ཡིས་ཀྱང་དེ་དང་རྗེས་སུ་མཐུན་པའི་གུས་འདུད་ཅིག་བྱེད་རྒྱུའི་
འབད་བརྩོན་བྱས། དེ་ལྟ་ནའང་ཁོས་མོ་ལ་གུས་འདུད་ཀྱི་རྣམ་འགྱུར་བསྟན་
པ་དེ་ནི། ཡིད་དུ་འོང་བའི་མཐོང་སྣང་བློ་ལ་འབབ་པ་ཞིག་མ་རེད། གང་ཡིན་
ཟེར་ན། རང་བཞིན་ལྷན་སྐྱེས་ཀྱི་སྒོ་ནས་འཚམས་འདྲིའི་གུས་འདུད་བྱེད་རྒྱུ
དེ་ཁོའི་ཕྱོགས་ལ་མེད་པ་ཞིག་རེད།
ཨ་ནན་དྷ་མོ་ཡེས་ཀྱིས་སཱ་ཏི་ཤ་མོའི་ཕྱོགས་སུ་ཕར་འཐེན་པ་དང་བཅས་
ཁོའི་མགོ་ལ་འོ་ཞིག་བསྐྱལ། དེ་རྗེས་སུའུ་ཆར་རས་ཐ་ཡི་ཕྱོགས་ལ་ཁ་བསྒྱར་
ཏེ་ངག་ནས། སྐྱེད་མ། དེ་རིང་ང་ཁྱོད་ཀྱི་འཁྲིས་ལ་གནད་དོན་ཞིག་གི་སྐོར་
ལ་གོ་བསྡུར་བྱེད་དུ་ཡོང་བ་ཡིན། གང་ཡིན་ཟེར་ན། ཁྱོད་རང་མ་གཏོགས་
གཞན་སུ་ཞིག་ལ་ཡང་ང་གནད་དོན་འདིའི་ཐད་ལ་གོ་བསྡུར་བྱེད་དུ་འགྲོ་ས་མི་
<-1161-

འདུག བྷི་ནོ་ཡིས་ཁོའི་གཉེན་སྒྲིག་གི་མཛད་སྒོ་དེ་ངེས་པར་དུ་ངའི་ཁང་པ་ནས་
བྱེད་རྒྱུ་ཡིན་ཞེས་རྗོད་ཀྱིན་འདུག ཡིན་ནའང་ངས་དེ་ལ་དགག་བྱ་བྱས་
ཏེ། གལ་ཏེ་ཁྱེད་རང་སྐུ་དྲག་ཅིག་ཏུ་གྱུར་ཡོད་པའི་དབང་དུ་བཏང་ན། ཁོས་
རང་ཉིད་ཀྱི་མནའ་མ་ལ་རང་ཉིད་ཀྱི་ཁང་པ་ནས་གཉེན་སྒྲིག་བྱས་ཏེ། རང་
ཉིད་འདོད་པ་ཚིམ་པ་ཁོ་ན་ཞིག་ཏན་ཏན་བྱེད་ཐུབ་རྒྱུ་རེད། ཡིན་ནའང་ཁྱོད་
རང་དེ་ལྟ་བུ་ཞིག་ཏུ་ནམ་ཡང་འགྱུར་ཐུབ་རྒྱུ་མ་རེད། ཅེས་བཤད་པ་ཡིན། དེར་
བརྟེན་ངས་ཁྱོད་རང་གི་ཁང་པ་ཡོད་ས་ནས་བར་ཐག་ཆེར་མི་རིང་ས་ཞིག་ནས་
ཁང་པ་ཞིག་འདེམ་སྐྲག་བྱས་ཡོད། ང་ད་ལྟ་རང་ས་ཆ་དེ་ནས་ཚུར་ཡོང་བ
ཡིན། ཁྱོད་ཀྱིས་ཕེ་རེ་ཤུ་བྷ་བྷུ་ལ་དེའི་སྐོར་བཤད་དེ་ཁོང་གི་ཆོག་མཆན་དང་
མོས་མཐུན་འཐོབ་པ་བྱེད་རོགས་གནང༌། ཞེས་སྨྲས།
སུའུ་ཆར་རས་ཐ་ཡིས་གདེང་ཚོད་ལྡན་པའི་སྒོ་ནས། ཨ་ཕས་དེ་ག་རང་
ཁྱོད་ཀྱིས་འདེམ་སྒྲུག་བྱས་པའི་ཁང་པ་དེ་ལ་མོས་མཐུན་གནང་གི་རེད། ཅེས་བཤད།
དེ་རྗེས་ཨ་ནན་དྷ་མོ་ཡེས་ཀྱིས། རང་གི་དམིགས་ཡུལ་གྱི་ཕྱོགས་ལ་རྗེས་
འདེད་ཀྱི་ཚུལ་དུ། ཁྱོད་ཀྱང་དེར་ངེས་པར་དུ་ཡོང་རོགས། བྷི་ནོ་དང་ལོ་ལི་ཏཱ་
གཉིས་ཀྱི་གཉེན་སྒྲིག་གི་མཛད་སྒོད་གཟའ་ཟླ་བའི་ཉིན་མོར་རེད། དེར་བརྟེན་དེའི་
རིང་གི་ཉི་མ་དེ་ཚོའི་ནང་ལ། ང་ཚོས་ལས་ཀ་ཐམས་ཅད་ཁང་པ་དེའི་ནང་དུ་ཡིད་
བརྟན་འཕེར་བ་ཞིག་ངེས་པར་དུ་བྱེད་དགོས་རེད། དེའི་བར་དུ་འདིར་དུས་ཚོད་
ཀྱང་མང་པོ་མི་འདུག སྤྱིར་བཏང་ང་རང་ཉིད་ཀྱི་ངོས་ནས་ངས་བྱ་བ་དེ་ཐམས་
ཅད་ལ་བཀོད་སྒྲིག་དང་སྟངས་འཛིན་བྱེད་ཐུབ་ཀྱིན་ཡོད། འོན་ཀྱང་ཁྱོད་ཀྱིས་
བྱ་བ་འདི་དག་གི་ཐད་ལ་རོགས་པ་མ་བྱས་པར་བསྡད་པ་ཡིན་ན། དེས་བྷི་ནོ་ལ་
-1162-

ཏན་ཏན་ཕོག་ཐུག་ཆེན་པོ་ཞིག་གཏོང་རྒྱུ་ཡིན་པ་ངས་གསལ་པོ་ཤེས་ཀྱིན་འདུག ཁོ་
རང་ཉིད་ཀྱི་ངོས་ནས་ཁ་གསངས་ནས་ཁྱོད་ལ་ལས་ཀ་འདི་ཚོའི་ཐོག་ལ་འབོད་སྐུལ་
དང་རེ་བ་རྒྱག་ཐུབ་ཀྱིན་མེད་པ་ཞིག་རེད། དེར་མ་ཟད། དོན་དངོས་སུ་ཁོས་
ང་ལ་ཁྱོད་ཀྱི་མིང་ཙམ་ཡང་རྗོད་ཀྱིན་མི་འདུག རྒྱུ་མཚན་དེའི་ཐད་ནས་བལྟས་
པ་ཡིན་ན། ངས་གནད་དོན་འདིའི་ཕྱོགས་ལ་ཁོའི་སེམས་ལ་མ་བདེ་བ་ཏོག་ཙམ་
ཞིག་ཡོད་པ་ཏན་ཏན་རྟོགས་ཐུབ་ཀྱིན་འདུག ཁྱོད་རང་བྱབ་འདིའི་ཁྲོད་དུ་མ་ཞུགས་
པར་གཅིག་པུར་བསྡད་པ་ཡིན་ན། དེས་ཁྱོད་ལ་ཕན་ཐོགས་གང་ཡང་འབྱུང་བར་
བྱེད་རྒྱུ་མ་རེད། གང་ཡིན་ཟེར་ན། ཁྱོད་འདི་ལྟར་བསྡད་པ་ཡིན་ན། དེས་ལོ་
ལི་ཏཱ་ལ་ཡང་ཏན་ཏན་ཕོག་ཐུག་གཏོང་ངེས་པ་ཞིག་རེད། ཅེས་བཤད།
སུའུ་ཆར་རས་ཐ་ཡིས་ཐེ་ཚོམ་དང་སོམ་ཉི་ལྷན་ཅིག་ཏུ་སྐད་ཤུགས་ཆེན་
པོའི་སྒོ་ནས། ཨ་མ། ཁྱོད་རང་གཉེན་སྒྲིག་གི་མཛད་སྒོ་དེའི་ཐོག་ལ་ཡོང་
ཐུབ་རྒྱུ་རེད་དམ། ཞེས་དྲིས།
ཨ་ནན་དྷ་མོ་ཡེས་ཀྱིས། ཁྱོད་ཀྱི་སྐད་ཆ་དེའི་དོན་དག་ཅི་ཞིག་རེད་དམ།
རྒྱུ་མཚན་ཙིའི་ཕྱིར་དུ་ཁྱོད་ཀྱིས་ང་ལ། ང་དེར་ཡོང་ཐུབ་མིན་གྱི་སྐད་ཆ་དྲིས་
པ་ཡིན་ནམ། ཁྱོད་ཀྱིས་ང་ཕྱི་འོགས་ཀྱི་མི་ཁོ་ན་ཞིག་ཏུ་བརྩིས་ནས་སྐད་ཆ་འདི་
འདྲ་ཤོད་ཀྱིན་ཡོད་དམ། ག་རེ་བྱས་ནས་ང་དེར་ཡོང་མི་ཐུབ་པ་རེད་དམ། འདི
བྷི་ནོ་ཡི་གཉེན་སྒྲིག་གི་མཛད་སྒོ་རེད། ངས་ཁོའི་གཉེན་སྒྲིག་མཛད་སྒོའི་སྐབས་
སུ་ཁོ་ལ་ཅི་དགོས་ཀྱི་བྱ་བ་ཐམས་ཅད་ངེས་པར་དུ་བསྒྲུབ་རྒྱུ་ཡིན། ཡིན་ནའང་
ངས་བྷི་ནོ་ལ་གཉེན་སྒྲིག་གི་མཛད་སྒོའི་རྟེན་འབྲེལ་གྱི་བརྒྱུད་རིམ་འདིའི་ཁྲོད་དུ་
ང་ཁོའི་ཕྱོགས་ལ་འབྲེལ་བ་གང་ཡང་མེད། ང་མནའ་མའི་ཕྱོགས་ཀྱི་འབྲེལ
-1163—

ཡོད་ཀྱི་མི་ཡིན། གང་ཡིན་ཟེར་ན། ཁོ་ལོ་ལི་ཏཱ་ལ་ངའི་ཁང་པའི་ནང་དུ་གཉེན་
སྒྲིག་བྱེད་དུ་ཡོང་གི་ཡོད་པ་རེད་ཅེས་བཤད་པ་ཡིན། ཞེས་སྨྲས།
ཨ་ནན་དྷ་མོ་ཡེས་ཀྱི་ཚེ་སྲོག་གི་རྣམ་པར་ཤེས་པའི་ཁྲོད་དུ་ལོ་ལི་ཏཱ་ལ་
བཅིངས་པའི་སྙིང་རྗེ་ཡིས་ཡོངས་སུ་ཁེངས་ནས་ཡོད་པ་ཞིག་རེད། རྒྱུ་མཚན་
གང་གི་ཕྱིར་དུ་ཞེ་ན། མོ་ལ་མོ་རང་ཉིད་ཀྱི་ཨ་མ་དངོས་གནས་དེ་ཡོད་ནའང་།
མོའི་མི་ཚེའི་ནང་གི་བཀྲ་ཤིས་པའི་དུས་སྐབས་ཀྱི་བརྒྱུད་རིམ་འདིའི་སྐབས་སུ་
མོའི་ཨ་མས་མོ་གཡུགས་ནས་ཡོད་པ་ཞིག་རེད། རྒྱུ་མཚན་འདི་ལ་བརྟེན་ནས།
མོས་སེམས་གཏིང་རུས་པའི་ཁྲོད་ནས་བཀྲ་ཤིས་པའི་དུས་ཚོད་ཀྱི་བརྒྱུད་རིམ་
འདིའི་ནང་དུ། ཁོ་གཉིས་ཀྱི་གཉེན་སྒྲིག་གི་ཕྱོགས་ལ་ཆེ་མཐོང་གི་གཟི་བརྗིད་
དང་དུངས་སེམས་ཀྱི་བརྩེ་བ་སོགས་ཀྱིས་མ་འདང་བ་ལྟ་བུའི་རྟགས་ཙམ་ཡང་
མངོན་དུ་འགྱུར་མི་འཇུག་རྒྱུའི་ཕྱོགས་ལ་འབད་བརྩོན་བྱེད་ཀྱིན་ཡོད་པར་མ་
ཟད། མོ་རང་ཉིད་ཀྱི་ངོས་ནས་ལོ་ལི་ཏྭ་ཡི་ཨ་མའི་གོ་གནས་བཟུང་སྟེ། མོ་
རང་ཉིད་ཀྱི་ལག་པ་གཉིས་ཀྱིས་ལོ་ལི་ཏཱ་ལ་གཉེན་སྒྲིག་གི་ཆས་གོས་རྣམས་གཡོགས་
ཏེ། མོའི་མག་པ་ལ་དགའ་བསུའི་སྣེ་ལེན་གྱི་གྲ་སྒྲིག་ཐམས་ཅད་ལེགས་པར་
བྱེད་རྒྱུ་དང༌། དེ་རྗེས་ཁོ་གཉིས་ཀྱི་གཉེན་སྒྲིག་གི་མཛད་སྒོ་ལ་ཆེད་དུ་ཕེབས་
པའི་སྐུ་མགྲོན་གཉིས་སམ་གསུམ་བཞི་ཞིག་བྱུང་ན། དེ་ཚོས་ཏན་ཏན་ལྷག་
བསམ་ཟོལ་མེད་ཀྱི་དགའ་བསུ་ཞིག་དང་ལེན་བྱེད་རྒྱུའི་རེ་བ་དང་། ད་དུང་
མོའི་སེམས་ཀྱི་ནང་ལ་ཁང་པ་དེ་ལ་བཀོད་སྒྲིག་ཡིད་དུ་འོང་བ་ལྟ་བུའི་མཐུན་རྐྱེན་
སྦྱར་ནས་གྲ་སྒྲིག་བྱས་པ་ཡིན་ན། དེ་ལ་བརྟེན་ནས་ལོ་ལི་ཏྭ་མི་རིང་བར་ཁང་
པ་དེའི་ནང་དུ་གཞི་བཅས་ཏེ་བསྡད་ཚེ། མོའི་སེམས་ལ་དེ་ནི་རང་ཉིད་ཀྱི་ཁྱིམ་
-1164-

ངོ་མ་ཞིག་ཏུ་ཚོར་བའི་ཡིད་ཆེས་དང་སེམས་ཐག་བཅད་ཡོད་པ་ཞིག་རེད།
སུའུ་ཆར་རས་ཐ་ཡིས། གལ་ཏེ་ཁྱོད་ཀྱིས་བྱ་བའི་བརྒྱུད་རིམ་འདི་དག་
གི་ཁྲོད་དུ་ལས་ཀ་འདི་འདྲ་བྱས་པ་ཡིན་ན། མཐའ་མཇུག་ཏུ་ཁྱོད་དཀའ་རྙོག
དང་བསུན་གཙེར་གྱི་ཁྲོད་དུ་ལྷུང་གི་མ་རེད་དམ། ཞེས་དྲིས།
ཨ་ནན་དྷ་མོ་ཡེས་ཀྱིས་སྐད་ཤུགས་ཆེན་པོ་དང་བཅས། སེམས་ཀྱི་ནང་
དུ་མཱོ་ཧེམ་གྱིས་དེའི་སྐོར་ལ་ཏན་ཏན་དོན་མེད་ཀྱི་རྙོག་ཟིང་བསླང་ངེས་པར་མ་
ཟད། ད་དུང་དེ་ལ་དཀའ་རྙོག་ཕྲན་བུ་ཞིག་བྱུང་བ་ལ་སྐྱེ་བོ་སུ་ཞིག་ཡིན་ནའང་
དུས་ཡུན་ཐུང་ངུ་ཞིག་གི་རིང་ལ་ཁུ་སིམ་མེར་ལྷིང་འཇགས་ཁོ་ན་རུ་འདུག་དགོས་
པ་དང་། དེ་འདྲ་བྱས་ན་རིམ་བཞིན་བྱ་བ་ཐམས་ཅད་བརྗེད་གཡེང་དུ་འགྲོ་
ངེས་པ་དྲན་བཞིན་དུ། ང་ལ་ཕལ་ཆེར་དཀའ་རྙོག་འཕྲད་སྲིད་པ་ཞིག་རེད།
ཡིན་ནའང་དེ་ལ་ག་རེ་འདུག་གམ། ཞེས་སྨྲས།
སུའུ་ཆར་རས་ཐ་ཡིས། གྷོ་ར་གཉེན་སྒྲིག་གི་མཛད་སྒོ་དེར་ཡོང་རྒྱུ་མིན་
པ་ཤེས་ཀྱིན་ཡོད་པར་བརྟེན། ཁོས་ཨ་ནན་དྷ་མོ་ཡེས་ལ་ཡང་གཉེན་སྒྲིག་གི་
མཛད་སྒོ་དེར་འགྲོ་རྒྱུའི་ཕྱོགས་ལ་བཀག་སྡོམ་བྱེད་རྒྱའི་འབད་བརྩོན་བྱས་ཡོད་
མེད་སོགས་རྟོགས་འདོད་ཀྱི་འདུན་པ་ཤུགས་དྲག་པོ་ཞིག་སྐྱེས། ཡིན་ནའང་
མོ་ལ་མོ་རང་ཉིད་ཀྱི་ངོས་ནས་དེའི་ཕྱོགས་ལ་དྲི་བ་གཏོང་རྒྱུའི་འཇོན་ཐང་མ་བྱུང་
བ་དང༌། ཨ་ནན་དྷ་མོ་ཡེས་ཀྱིས་ཀྱང་ནམ་ཡང་གནད་དོན་འདིའི་ཐད་ལ་གྷོ་
ར་ཡི་མིང་ཡང་ངག་ནས་མ་བརྗོད།
ཧ་རེས་མོ་ཧེས་ནེས་ཀྱིས་ཨ་ནན་དྷ་མོ་ཡེས་འབྱོར་ཡོད་པ་གོ་ཡོད་ནའང་།
མོ་རང་ཉིད་ཀྱི་དུས་ཚོད་དེ་མོ་ཨ་ནན་དྷ་མོ་ཡེས་ཀྱི་སྔོན་ལ་མ་ཡོང་གོང་དུ་རང་

ཉིད་ཀྱི་ལས་ཀའི་ཕྱོགས་ལ་བཏང་སྟེ་བསྡད། དེ་རྗེས་མོ་དེར་ཡོང་སྐབས། ཨ་
ནན་དྷ་མོ་ཡེས་ཀྱིས། རེད། གཅུང་མོ། ཁྱོད་རང་བདེ་མོ་ཡིན་ནམ། ངས་
ཁྱོད་རང་ལ་ཡུན་རིང་པོར་མ་མཇལ་བ་མ་ཟད། ཁྱོད་ཀྱི་ཕྱོགས་ནས་གནས་
ཚུལ་ཡང་མ་གོ་བར་ཡུན་རིང་པོ་ཕྱིན་སོང་། ཞེས་འདྲི་རྩད་བྱས།
དེ་རྗེས་ཨ་ནན་དྷ་མོ་ཡེས་ཀྱིས། ཁོང་ཚོའི་ཕྱོགས་ཀྱི་དཀའ་རྙོག་གི་རྒྱུ་
རྐྱེན་ལ་དོ་སྣང་གང་ཡང་མེད་པའི་སྒོ་ནས། ང་འདིར་ཁྱོད་ཀྱི་ཚ་མོ་གནས་གཞན
ཞིག་ཏུ་གདན་འདྲེན་བྱེད་རྒྱུའི་ཆེད་དུ་ཡོང་བ་ཡིན། ཞེས་བརྗོད་པ་དང་འབྲེལ་
ལོ་ལི་ཏྭ་དང་བྷི་ནོ་གཉིས་ཀྱི་གཉེན་སྒྲིག་གི་རེ་འདུན་དེ་མོ་ལ་འགྲེལ་བཤད་བརྒྱབས།
ཧ་རེས་མོ་ཧེས་ཞེས་དུས་ཡུན་གང་འཚམས་ཤིག་གི་རིང་ལ་མི་འདོད་པའི
རྣམ་འགྱུར་ཤུགས་དྲག་པོའི་གདོང་པ་དང་བཅས་ཁ་རོག་ཏུ་བསྡད་ཅིང་། དེ་
རྗེས་མཐའ་མཇུག་ཏུ་ངག་ནས། ངས་གཉེན་སྒྲིག་གི་བྱ་གཞག་འདིའི་ཁྲོད་ཀྱི་
ཆ་ཤས་གང་ཡང་གཏན་ནས་ལེན་ཐུབ་རྒྱུ་མེད། ཅེས་བཤད།
ཨ་ནན་དྷ་མོ་ཡེས་ཀྱིས། མ་རེད། གཅུང་མོ། ངས་ཁྱོད་ལ་ཁོང་ཚོའི་
གཉེན་སྒྲིག་གི་མཛད་སྒོ་ལ་ཕེབས་རྒྱུའི་འབོད་སྐུལ་ཞུ་བཞིན་མེད། ཁྱོད་ཀྱིས་
སུའུ་ཆར་རས་ཐ་ཡི་ཕྱོགས་ལ་སེམས་ཁྲལ་གཏན་ནས་བྱེད་དགོས་མ་རེད།
གཉེན་སྒྲིག་གི་མཛད་སྒོའི་བརྒྱུད་རིམ་ཧྲིལ་པོའི་རིང་དུ་ང་མོ་དང་མཉམ་དུ་ངེས་
པར་དུ་འདུག་རྒྱུ་ཡིན། ཞེས་སྨྲས།
ཧ་རེས་མོ་ཧེས་ནེས་ཀྱིས་སྐད་ཤུགས་ཆེན་པོ་དང་བཅས། དེས་ན་ང་
ལ་ཁ་གསངས་ནས་སྐད་ཆ་བཤད་ཆུགས། རཱ་ངྷ་ར་ནེས་ཀྱིས་དུས་རྟག་ཏུ་མོ་
རང་ཉིད་ཧིན་དྷུ་བ་ཞིག་ཡིན་ཞེས་རྗོད་ཀྱིན་ཡོད་པ་རེད། དེར་བརྟེན་དེ་ལྟ་བུའི་
-1166-

གནད་དོན་ཞིག་དང་འབྲེལ་བའི་འོག་ནས། ད་ཆ་མོའི་བསམ་བློའི་ཁ་ཕྱོགས་
དེ་ཐད་ཀར་དེའི་ཕྱོགས་ལ་ཡོད་པ་རེད། འོན་ཀྱང་གང་ལྟར་ཡང་མོ་ཧིན་དྷུ་
ཡི་སྤྱི་ཚོགས་ཁྲོད་དུ་ཞུགས་རྒྱུའི་འདོད་པ་ཡོད་པ་ཡིན་ན། མོས་ཏྭན་ཏན་དོགས་
ཟོན་ཏོག་ཙམ་བྱས་ཏེ་གོམ་པ་རྒྱག་དགོས་རེད། ངས་མོ་ལ་བདག་སྐྱོང་དང་
དོ་དམ་བྱེད་རྒྱུའི་བརྒྱུད་རིམ་དེ་འདྲ་ཞིག་གི་འོག་ནས་ཡོང་ཡོད་པར་བརྟེན། མོའི་
སྐོར་ལ་སྐད་ཆ་དེ་ལྟ་བུ་ཞིག་གིས་ཏན་ཏན་འཐུས་པ་ཞིག་རེད། ཡིན་ནའང་
དུས་ད་ནས་བཟུང་སྟེ་མོ་ལ་དམིགསས་བསལ་གྱི་དོ་སྣང་དང་གཟབ་གཟབ་ཏོག
ཙམ་ཞིག་ངེས་པར་དུ་བྱེད་དགོས་པ་ཞིག་རེད། གནད་དོན་མང་པོའི་ནང་གི་
ཐོག་མ་དེ་ནི། ཕྱི་རོལ་གྱི་མི་རྣམས་ཀྱིས་མོ་ལོ་ཚོད་དེ་ལྟ་བུ་ཞིག་ཏུ་སླེབས་ནའང༌།
ད་དུང་གཉེན་སྒྲིག་མ་བྱས་པར་བསྡད་པའི་རྒྱུ་མཚན་ཅི་རེད་ཅེས་འདྲི་བ་འདི་
རེད། དྲི་བ་དེ་ལ་ང་ཚོ་གཡོལ་ནས་གལ་ཏེ་ང་ཚོས་མོ་ལ་བཟའ་ཟླ་ཡག་པོ་ཞིག་
རག་རྒྱུའི་ཐད་ལ་འབད་བརྩོན་བྱས་པ་ཡིན་ན། ང་ཚོའི་ལག་ཏུ་བཟའ་ཟླ་ཞིག
རག་མི་ཐུབ་པ་དེ་འདྲ་མ་རེད། ཅེས་ཏན་ཏན་ང་ཚོས་ལན་རྒྱག་ཐུབ་རྒྱུ་རེད།
ཡིན་ནའང་གལ་ཏེ་མོ་ཡང་བསྐྱར་སྔར་གྱི་འཚར་ལོངས་ཀྱི་བརྒྱུད་རིམ་རྙིང་པ་
དེའི་ཁ་ཕྱོགས་ལ་ཁུར་ནས་འགྲོ་རྒྱུའི་འགོ་བཙུགས་པ་ཡིན་ན། དེ་དུས་ང་ཚོས་
ཕྱོགས་གང་ཞིག་གི་ཐད་ནས་མོ་ལ་བཀག་སྡོམ་དང་སྟངས་འཛིན་བྱེད་ཐུབ་རྒྱུ་
རེད་དམ། ཁྱོད་ཀྱིས་ང་ལ་དེ་བཤད་རོགས། ཁྱོད་རང་ལ་མཚོན་ནས་བཤད་
པ་ཡིན་ན། རང་ཉིད་ཧིན་ངྷུ་ཡི་ཁྱིམ་ཚང་ཞིག་གི་ནང་དུ་གཏོགས་པ་ཡིན་དུས།
ཁྱོད་ཀྱིས་དེའི་སྐོར་ཞིབ་ཕྲ་ཤེས་རྒྱུ་རེད། དེ་འདྲ་ཡིན་དུས་ཁྱོད་ཀྱིས་སྐད་ཆ
འདི་ལྟར་བཤད་ཐུབ་པའི་ངོ་གདོང་ཞིག་ཁྱོད་ལ་གང་ནས་བྱུང་སོང་ངམ། གལ་

ཏེ་ཁྱོད་ལ་ཁྱོད་རང་ཉིད་ངོ་མའི་བུ་མོ་ཞིག་ཡོད་པ་ཡིན་ན། ཁྱོད་ཀྱིས་བུ་མོ་དེ་
གཉེན་སྒྲིག་གི་མཛད་སྒོ་དེ་ལ་བཏང་ནས་མོ་ལ་དེའི་ཆ་ཤས་ཤིག་ལེན་འཇུག་ཐུབ་
ས་རེད་དམ། ཁྱོད་ཀྱིས་མོ་རང་ཉིད་ཀྱི་གཉེན་སྒྲིག་གི་སྐོར་ལ་ཡང་བསམ་གཞིག་
དང་རྟོག་ཞིབ་ཅིག་གཏན་ནས་བྱས་མེད་པ་དེ་འདྲ་རེད་དམ། ཞེས་སྨྲས།
ཨ་ནན་དྷ་མོ་ཡེས་ཧ་ལས་ཤིང་ཧང་སངས་པར་བརྟེན། མོས་སུའུ་ཆར་
རས་ཐ་ཡི་ཕྱོགས་ལ་ཧོན་འཐོར་ནས་ལྟ་རྒྱུ་ཙམ་ལས་གཞན་གང་ཡང་བྱེད་མ་
ཐུབ། སུའུ་ཆར་རས་ཐ་ནི་ངོ་ཚའི་གཞན་དབང་དུ་གྱུར་ནས་ཁོང་ཁྲོའི་མེ་ལྕེ་
དྲག་ཏུ་འབར་བཞིན་དུ་བསྡད།
ཨ་ནན་དྷ་མོ་ཡེས་ཀྱིས་བསམ་གཞིག་དང་བཅས་པའི་སྒོ་ནས། ངས་
མོ་ལ་བཙན་དབང་གིས་གཉེན་སྒྲིག་མཛད་སྒོ་དེའི་ཆ་ཤས་ཤིག་ལེན་འཇུག་རྒྱུའི་
འདོད་པ་གཏན་ནས་མེད། གལ་ཏེ་མོ་ལ་དེའི་ཕྱོགས་ལ་དགག་བྱ་ཞིག་ཡོད
པ་ཡིན་ན་དེ་རྗེས་ངས་་་
ཧ་རེས་མོ་ཧེས་ནེས་ཀྱིས་སྐད་ཤུགས་ཆེན་པོ་དང་བཅས། དེས་ན་ངས་
ཁྱོད་ཀྱི་བསམ་བློའི་འཆར་ཚུལ་གྱི་མགོ་དང་མཇུག་མ་གང་ལ་ཡང་གོ་རྟོགས་བྱེད་
ཐུབ་མ་སོང་། ཁྱོད་རང་ཉིད་ཀྱི་བུ་ངོ་མ་འདིར་ཡོང་ནས་མོ་ལ་ག་དུས་ཡིན་ནའང་
ཁོའི་བསམ་བློའི་དོན་སྤྱིའི་ཁྲོད་ཀྱི་ཧིན་དྷུ་ཡི་བསམ་ཚུལ་དང་། འདུ་ཤེས་རྣམས་
ཀྱིས་མོའི་སེམས་པ་བརྒྱངས་ནས་བསྡད་ཡོད་པ་རེད། ད་ལྟ་ཁྱོད་རང་ཉིད་ཀྱིབསམ་
བློའི་འཆར་སྒོ་རྣམས་དང་མཉམ་དུ་ཁྱོད་འདིར་ཡོང་བ་རེད། ཁྱོད་གློ་བུར་ཐོལ་
རྒྱག་གི་ངང་དུ་ནམ་མཁའ་ནས་མར་ལྷུང་ཡོང་བ་དེ་འདྲ་རེད་དམ། ཞེས་སྨྲས།
སྔོན་ཆད་ཕེ་རེ་ཤུ་བྷ་བྷུ་ཡི་ཁང་པ་རུ་སྐྱེ་བོ་སུ་ཞིག་གི་ཕྱོགས་ནས་ལྟ་རྟོག་
-1168-

དང་ངོས་ལེན་གྱི་རྟགས་མཚན་ཙམ་ཡང་མེད་པར། རང་ཉིད་ཇི་ལྟར་ཉམ་ཆུང་
གི་སྡར་མ་ཁྲིམས་འགལ་བ་ཞིག་དང་འདྲ་བར། རང་ཉིད་ཀྱི་ནུས་ཤུགས་ཡོད་
ཚད་ཕུད་ནས་ཕེ་རེ་ཤུ་བྷ་བྷཡི་ཕྱོགས་ལ་དམ་འཛིན་གྱི་ངང་ནས་འཇུས་སྡོད་མཁན་
གྱི་ཧ་རེས་མོ་ཧེས་ནེས་དེ། ད་ཆར་མཚམས་གང་ཞིག་ཏུ་སླེབས་འདུག་གམ།
དེ་རིང་མོ་རང་ཉིད་སྒེར་གྱི་ཕྱོགས་ལ་རྒྱབ་རྩ་བརྟེན་ནས་མོ་སྟག་མོ་ཞིག་དང་འདྲ་
བར་ཡར་ལང་གིན་ཡོད་པ་དང་། དུས་རྟག་ཏུ་མོའི་སེམས་ཀྱི་རྣམ་རྟོག་ཁྲོད་
དུ་མོའི་འགལ་ཟླའི་བྱ་བ་གང་ཡིན་པ་དེ་དག་གིས་སྟོབས་ཤུགས་གཅིག་ཏུ་དྲིལ་
ནས་མོའི་མཐའ་འཁོར་དུ་མོའི་ལག་ནས་སུའུ་ཆར་རས་ཐ་འཕྲོག་རྩིས་ཀྱི་འབད་
བརྩོན་ཁོ་ན་བྱེད་ཀྱིན་ཡོད་པའི་སོམ་ཉི་དང་དོགས་པ་ཁོ་ན་དྲན་ཏེ་བསྡད་ཡོད་
པར་མ་ཟད། མོས་རང་ཉིད་ཀྱི་ཕྱོགས་ལ་སྐྱེ་བོ་སུ་ཞིག་ཡོད་པ་དང་། རང་
ཉིད་ཀྱི་ཁ་གཏད་དུ་སྐྱེ་བོ་སུ་ཞིག་ཡོད་པ་སོགས་ཀྱང་གཏན་ནས་ཤེས་མ་ཐུབ་པར་
བསྡད་ཡོད་པ་ཞིག་རེད། དེ་ནི་མོ་དེ་རིང་ཆེས་བློ་བག་མི་ཕེབས་པའི་གནས་
སུ་གྱར་ནས་ཡོད་པའི་རྒྱུ་མཚན་ཡང་རེད།
ད་ཆ་མོས་དུས་ནམ་ཞིག་གི་ཚེ། མོ་རང་ཉིད་ཀྱི་འཛམ་གླིང་ཧྲིལ་པོ་དེ་སྟོང་
པ་ཅི་ཡང་མེད་པ་ཞིག་ཏུ་མཐོང་བའི་སྐབས་སུ། མོ་རང་ཉིད་ཀྱིས་རང་གི་མགོན་
སྐྱབས་སུབསྟེན་པའིདཀོན་མཆོག་དེའི་ཕྱོགས་ནས་ཀྱང་སྔར་ལྟར་མོ་ལ་སེམས་གསོའི་
བསླབ་བྱ་ཞིག་མོའི་ཚེ་སྲོག་གི་རྣམ་པར་ཤེས་པའི་ཆེད་དུ་འཐོབ་ཀྱིན་མེད་པ་ཞིག་རེད།
སྔོན་ཆད་ཐེངས་མ་ཞིག་ལ་མོ་ཡ་ང་སྙིང་རྗེ་མེད་པའི་ཉམས་རྒུད་ཀྱི་རྡུང་འདེག་གམ།
གྲིབ་སྐྱོན་གྱི་འོག་ཏུ་ཚུད་ནས་དེ་ཡིས་མོ་འཛམ་གླིང་འདི་ཡི་ཁྲོད་ནས་འོགས་སུ་བཀར་
ཏེ་ཡ་བྲལ་དུ་བཏང་བའི་ཚེ། མོའི་སེམས་ཀྱི་ནང་ལ་རང་ཉིད་ལ་རྗེས་མ་ཞིག་ཏུ་
-1169—

སྒོར་མོ་འམ་ཡང་ན་ཁང་པ། གཞན་དེ་དག་དང་འབྲེལ་བའི་ལྟོས་བཅས་ཀྱི་དངོས་
པོ་ཞིག་སླར་ཡང་མོའི་ཕྱོགས་ལ་འཐོབ་མི་ཡོང་ངམ་སྙམ་པའི་འཆར་སྣང་གི་སྲེད་
པ་དང་རྗེས་སུ་འབྲེལ་བའི་ཤུལ་རྗེས་ཙམ་ཞིག་ཀྱང་མཐའ་ན་མོའི་རྟོག་པའི་འཆར་
སྒོའི་ཁྲོད་དུ་ཡང་ཡིད་ལ་བྱེད་མྱོང་མེད་པར། མོ་འཇིག་རྟེན་འདིའི་ཚེ་འདི་སྣང་
གི་བྱ་གཞག་ལ་མཐའ་གཅིག་ཏུ་ཞེན་པ་ལོག་ཡོད་ནའང་། ད་ཆར་མོའི་སྔར་གྱི་
རྨས་སྐྱོན་དེ་ཡང་བསྐྱར་འཛམ་གླིང་འདིའི་ཐོག་ནས་ཅུང་ཟད་ཅིག་སོས་ཏེ། རྨས་
སྐྱོན་དེ་ཡིས་རང་ཉིད་ཀྱི་ལས་སུ་བསྐོས་པའི་ཆགས་ཞེན་དེ་ལ་ཉི་མ་མང་པོའིབརྒྱད་
རིམ་ཁྲོད་དུ་མོའི་བསམ་བློའི་ནང་དུ་སྲེད་པ་དང་རེ་བས་ཡོངས་སུ་ཁེངས་པའི་
ངར་ཤ་ཞིག་སྔོན་ཆད་ལྟར་ལང་འཇུག་གི་ཡོད་པར་མ་ཟད། བཀྲེས་སྐོམ་གྱི་
ཕུང་གསོག་དང་མཉམ་དུ་བསྲེས་ནས་མོའི་ཆེད་དུ་ཉམས་ལེན་བྱེད་རྒྱུའི་འགོ་ཡང་
བཙུགས་ཡོད་པ་ཞིག་རེད།
མོ་འཇིག་རྟེན་གྱི་ཚེ་འདི་སྣང་གི་ཕྱོགས་ལ་བསྐྱར་དུ་སླེབས་པའི་མགྱོགས་ཚད་
ཀྱི་དུས་ཡུན་ནི། མོ་འཇིག་རྟེན་གྱི་ཕྱོགས་འདི་ནས་གཡུགས་ཏེ་ཅི་ཙམ་འགོར་བའི་
དུས་ཡུན་ལས་ཀྱང་ཆེས་མགྱོགས་པར་བརྟེན། ད་ཆར་མོ་རང་ཉིད་ངོ་མ་འཇིག་
རྟེན་གྱི་བྱ་གཞག་དང་འཛམ་གླིང་ནང་དུ་དངོས་སུ་ཡོང་བའི་སྐབས་ལས་ཀྱང་མོ་བྲེལ་
ཟིང་དང་ཁོམ་ལོང་མེད་པ་ཞིག་ཏུ་གྱུར་འདུག་པ་ཞིག་རེད། ཉི་མ་ཁ་ཤས་ཤིག་
གི་བརྒྱུད་རིམ་ནང་ལ་འདི་ལྟ་བུའི་འགྱུར་བ་ཞིག་མོའི་ཕྱོགས་ལ་ཕྱིན་ཡོད་པ་དེ་མོའི་
ངོ་གདོང་དང་། མིག་གཉིས་ཀ གཞན་མོའི་སེམས་ཀྱི་འཆར་སྒོ་ཡི་རྣམ་འགྱུར་
ཡོངས་སུ་རྫོགས་པ་དང་། ལུས་ཀྱི་གཡོ་འགུལ་དང་འབྲེལ་བའི་ཕྱིའི་ཀུན་སྤྱོད། དེ་
མིན་ནང་གི་སྐད་ཆ་སོགས་ལས་ཆེས་ཆེར་མངོན་བཞིན་ཡོད་པ་མཐོང་དུས། ཨ་
-1170-

ནན་དྷ་མོ་ཡེས་དེ་ལ་ཡ་མཚན་པར་མ་ཟད། དེའི་ཕྱོགས་ལ་ཚད་ལས་བརྒལ་བའི་
ངོ་མཚར་ཞིག་ཀྱང་སྐྱེས། དེ་དང་ལྷན་དུ་མོའི་བསམ་བློའི་རྒྱུ་བ་གཉོམ་ཞིང་འཇམ་
པ་དང་། དུང་སེམས་ཀྱི་བརྩེ་བ་ལྷད་མེད་པའི་ཚེ་སྲོག་གི་རྣམ་པར་ཤེས་པ་དེ་དག་
སུའུ་ཆར་རས་ཐ་ཡི་ཕྱོགས་ལ་སེམས་འཕྲེང་སྟེ་ཡིད་ཀྱི་ཟུག་རྔུ་དྲག་པོའི་ཚོར་འདུ་
ཞིག་གིས་ཡོངས་སུ་བརྒྱངས་པར་གྱུར།
གལ་ཏེ་མོས་ད་ལྟའི་མིག་སྔའི་མངོན་མེད་ཀྱི་རྐྱེན་ངན་འདིའི་ཟུར་ཙམ་
ཞིག་ཤེས་རྟོགས་བྱུང་ཡོད་རྒྱུ་ཡིན་ན། མོ་གཏན་ནས་སུའུ་ཆར་རས་ཐ་ལ་གཉེན་
སྒྲིག་གི་མཛད་སྒོ་དེའི་ཐད་ལ་ཡོང་རྒྱུའི་འབོད་སྐུལ་བྱེད་དུ་ཡོང་མི་སྲིད་པ་ཞིག་
རེད། ཡིན་ནའང་ད་ཆ་དཀའ་རྙོག་དེ་ཐོག་ཏུ་བབ་ཚར་དུས་མོས་ཚུལ་ཇི་ལྟར་
སུའུ་ཆར་རས་ཐ་བྱུས་ཉེས་དེ་ལས་སྐྱོབ་ཐུབ་པ་ཞིག་རེད་དམ།
དུས་ནམ་ཞིག་གི་ཚེ། ཧྭ་རེས་མོ་ཧེས་ནེས་ཀྱིས་མོ་རང་ཉིད་ཀྱི་འཐབ་
འཛིང་གི་གདོང་ཁེབས་དེ་གྷོ་ར་ཡི་ཐོག་ལ་བཀབ་པ་དེ་ཡི་ཚེ། སུའུ་ཆར་རས་
ཐ་ཡིས་སྐད་ཆ་ཚིག་གཅིག་ཀྱང་མ་བརྗོད་པར་མགོ་བོ་ནང་དུ་སྒུར་བཞིན་དུ་ཡར་
ལངས་ནས་ཁང་མིག་དེའི་ཕྱི་ལ་ཐོན། ཨ་ནན་དྷ་མོ་ཡེས་ཀྱིས། གཅུང་མོ།
ཁྱོད་ཀྱིས་དེའི་ཕྱོགས་ལ་སེམས་ཁྲལ་དང་དངངས་སྐྲག་བྱེད་དགོས་མ་རེད། ངས་
གནས་ཚུལ་འདི་ཚོའི་སྐོར་སྔོན་ཆད་ནམ་ཡང་ཤེས་ཀྱིན་མེད། ཡིན་ནའང་ངས་
མོ་ལ་ཕྱིན་ཆད་ནམ་ཡང་ཚ་འདེད་དང་ཨུ་ཚུགས་བྱེད་རྒྱུ་མིན། ཁྱོད་ཀྱིས་དེའི་
ཕྱོགས་ལ་མོ་ལ་སྐད་ཆ་གང་ཡང་མ་བཤད། གང་ཡིན་ཟེར་ན། མོ་འཚར་
ལོངས་ཀྱི་བརྒྱུད་རིམ་བྱེ་བྲག་པ་ཞིག་གི་ནང་དུ་ལག་ཆགས་པ་ཡིན་དུས། གལ་
ཏེ་ཁྱོད་ཀྱིས་གློ་བུར་དུ་མོ་ལ་གནོན་ཤུགས་དང་ཚ་འདེད་མང་པོ་བཏང་བ་ཡིན་

ན། མོས་དེ་ལ་བཟོད་སྒོམ་གཏན་ནས་བྱེད་ཐུབ་ཀྱི་མ་རེད། ཅེས་བཤད།
ཧ་རེས་མོ་ཧེས་ནེས་ཀྱིས་སྡུག་སྐད་དང་བཅས། ཁྱོད་ཀྱི་སེམས་ལ་ངའི་
ལོ་ཚད་དུ་སླེབས་པའི་མཚམས་འདི་འདྲ་ཞིག་གི་སྐབས་སུ་ཡང༌། ངས་གནས་
ཚུལ་དེའི་སྐོར་རྟོགས་ཐུབ་ཀྱིན་མི་འདུག་སྙམ་གྱིན་འདུག་གམ། ངའི་ངོས་ནས་
མོ་ལ་དཀའ་རྙོག་དང་སུན་སྣང་གི་རྒྱུ་རྐྱེན་ཞིག་སྐྲུན་གྱིན་ཡོད་མེད་ཁྱོད་རང་གི་ངོ་
གདོང་ངོ་མ་རུ་མོ་ལ་བརྗོད་དུ་ཆུགས། མོ་རང་ཉིད་ཀྱིས་གང་ཞིག་བྱེད་འདོད་པ་
དེ་མོ་རང་ཉིད་ཀྱི་རང་འདོད་ལྟར་བྱེད་ཀྱིན་ཡོད་པ་རེད། ངས་དེའི་ཐད་ལ་མོ་ལ་
སྐད་ཆ་ཚིག་གཅིག་ཀྱང་བརྗོད་མ་མྱོང་། ངས་ག་དུས་ཡིན་ན་མོ་ལ། གལ་ཏེ་
དཀོན་མཆོག་གཅིག་པུས་མོའི་མི་ཚེ་ལ་དོན་སྙིང་ལྡན་པའི་འཚོ་བ་ཞིག་བསྐྱལ་བཅུག་
པ་ཡིན་ན། ང་ལ་ཏན་ཏན་དེས་མ་འགྲིགས་པ་ཞིག་གང་ཡང་མེད་ཅེས་རྗོད་ཀྱིན་
ཡོད། ཨོ། ངའི་བསོད་ནམས་དམན་པའི་ལས་དབང་འདི་ཨང་། ངས་ཉི་མ་
ཞིག་ལ་བྱ་བ་ཅི་ཞིག་འབྱུང་ཡོང་ངམ་སྙམ་པའི་ཐད་ལ་བསམ་གཞིག་བྱས་ཚེ། ང་
ལ་ཧ་ལམ་མཚན་མོའི་གཉིད་ཀྱང་ཁུག་ཐུབ་ཀྱིན་མི་འདུག ཅེས་བཤད།
ནམ་ཞིག་ཨ་ནན་དྷ་མོ་ཡེས་ཁང་པ་དེ་ལས་ཕྱིར་ཡོང་བའི་སྐབས་སུ། སུའུ་
ཆར་རས་ཐ་མོ་རང་ཉིད་ཀྱི་ཁང་མིག་ནང་ནས་ཚུར་ཡོང་སྟེ། ཨ་ནན་དྷ་མོ་ཡེས་
ལ་གུས་འདུད་ཀྱི་སྣེ་ལེན་ཞིག་བྱས་ཤིང་། ཨ་ནན་དྷ་མོ་ཡེས་ཀྱིས་མོ་རང་ཉིད་ཀྱི་
ལག་པ་དེ་བྱམས་བརྩེ་ལྡན་པའི་སྒོནས་མོའི་མགོ་ལ་བཞག་པ་དང་ཆབས་ཅིག་ངག་
ནས། ངའི་སྙིང་ཉེ། ང་རྗེས་མ་ཡོང་ནས་ཁྱོད་ལ་གནས་ཚུལ་ཚང་མ་བཤད་ཆོག
དེར་བརྟེན་ཁྱོད་ཀྱིས་གནད་དོན་དེའི་ཕྱོགས་ལ་ཡིད་གཏན་ནས་ཞུམ་མི་དགོས་པ་
ཞིག་རེད། དཀོན་མཆོག་གི་ཐུགས་རྗེའི་བྱིན་རླབས་ལ་བརྟེན་ནས། རྣམ་དཀར་
-1172-

གྱི་བྱ་བ་འདི་ཡོངས་སུ་ལེགས་འགྲུབ་ཡོང་གི་རེད། ཅེས་བཤད།
སྐད་ཆ་འདི་ལ་སུའུ་ཆར་རས་ཐ་ཡིས་ལན་གང་ཡང་མ་བརྒྱབས། ཉིན་
རྗེས་མའི་ཞོགས་པ་སྔ་པོ་རུ ཨ་ནན་དྷ་མོ་ཡེས་ཀྱིས་རང་གི་ཞལ་ཏ་མ་ལཀྵི་མི་ཡ་
ཁྲིད་ནས། ཉི་མ་མང་པོའི་བརྒྱུད་རིམ་ཁྲོད་དུ་རྡུལ་མང་སྣ་ཚོགས་བསགས་པའི་
ཁང་པ་དེ་གཙང་མ་དང་ཕྱི་དོར་བྱེད་དུ་ཕྱིན། ནམ་ཞིག་མོས་ཁང་པའི་གཞི་
མཐིལ་ལ་འབད་པ་ཆེན་པོའི་སྒོ་ནས་ཆུ་བཏང་སྟེ་གཙང་སྦྲ་བྱེད་བཞིན་པའི་སྐབས་
དེ་ཏག་ཏག་ལ་སུའུ་ཆར་རས་ཐ་གནས་དེར་འབྱོར།
མི་རིང་བར་ཨ་ནན་དྷ་མོ་ཡེས་ཀྱིས་མོ་མཐོང་ཞིང༌། དེ་རྗེས་ཨ་ནན་དྷ་མོ་
ཡེས་ཀྱིས་རང་ཉིད་ཀྱི་ལག་གི་ཕྱག་མ་དེ་ཕར་གཡུགས་ཏེ། སུའུཆར་རས་ཐ་ཚུར་
རང་གི་བྲང་ཁར་སྦྱར་ཏེ། འཐམ་འཁྱུད་ཅིག་བྱས་རྗེས་ཁང་པ་དེའི་ནང་གི་བྱ
བ་ལས་ཀྱི་རིམ་པ་འཕྱི་བརྡར་གཏོང་རྒྱུ་དང་གཙང་ཕྱིས་བྱེད་རྒྱུ། ཆུ་བཤལ་གཏོང་
རྒྱུ་སོགས་ཀྱི་ལས་རིམ་ཁྲོད་དུ་ཡོངས་སུ་ཞུགས་ནས་འབད་བརྩོན་བྱས།
ཕེ་རེ་ཤུ་བྷ་བྷུ་ཡིས་གཉེན་སྒྲིག་གི་མཛད་སྒོ་དེའི་མཐུན་རྐྱེན་དུ་ངེས་པར་
དུ་དགོས་པའི་བཅའ་དངོས་རྣམས་མཁོ་སྒྲུབ་བྱེད་རྒྱུའི་ཐད་ལ་སུའུ་ཆར་རས་
ཐ་ཡི་ལག་ཏུ་སྒོར་མོ་འདང་ངེས་ཞིག་བསྐུར་ཡོད་པ་དང་། ཨ་ནན་དྷ་མོ་ཡེས་
དང་སུའུ་ཆར་རས་ཐ་ཁོང་ཚོས་དེ་ཁོ་རང་ཚོའི་རིན་ཆེན་གཏེར་གྱི་བང་མཛོད་
ལྟ་བུ་ཞིག་ཏུ་བརྩིས་ནས་འགྲོ་གྲོན་གྱི་ཐོ་གཞུང་བཀོད་དེ་རྣམ་གྲངས་མི་འདྲ་བའི་
སྡེ་ཚན་རྣམས་ཁག་བགོས་བྱས་ཏེ། ཞིབ་བཤེར་བྱེད་རྒྱུའི་འགོ་བཙུགས། དུས་
ཡུན་ཅུང་ཟད་ཅིག་མདུན་དུ་སོང་བའི་རྗེས་ལ། ཕེ་རེ་ཤུ་བྷ་བྷུ་ཁོ་རང་ཉིད་ངོ་
མ་ལོ་ལི་ཏཱ་དང་ལྷན་དུ་གནས་དེར་འབྱོར།
-1173—

ལོ་ལི་ཏྭ་ལ་མཚོན་ན། མོའི་ཕ་ཁྱིམ་དེ་ཡིད་ལ་བཟོད་ཐབས་བྲལ་བ་ཞིག་
རེད། རྒྱུ་མཚན་གང་གི་ཕྱིར་དུ་ཞེ་ན། སྐྱེ་བོ་སུ་ཞིག་ལ་ཡང་མོ་ལ་སྐད་ཆ་
ཚིག་གཅིག་ཀྱང་བརྗོད་རྒྱུའི་སྙིང་སྟོབས་མེད་པར་བསྡད་ཡོད་པ་དང་། ཁོང་
ཚོ་ཚང་མ་ཁ་རོག་ཏུ་ཁུ་སིམ་མེར་བསྡད་ཡོད་པ་དེ་མོ་ལ་མཚོན་ན་ཕྱོགས་གང
དུ་ཁ་ཕྱོགས་བསྒྱུར་ནའང༌། གྱོང་གུད་ཀྱི་མུར་རྫོག་ཁོ་ན་ཞིག་རེད། དུས་
ནམ་ཞིག་གི་ཚེ། བྱ་བ་ཐམས་ཅད་མཐའ་བསྙེལ་ནས་མཇུག་བསྒྲིལ་བའི་སྐབས་
སུ། བྷོར་དྷ་སུན་དྷ་རེས་ཀྱི་གྲོགས་པོའི་འཁོར་ཚོགས་རྣམས་ཀྱིས་མོ་ལ་ཐུག་
འབྲེལ་བྱས་ཏེ། ཁོང་ཚོའི་ངོས་ནས་ཤ་ཚའི་གདུང་སེམས་མོ་ལ་བརྗོད་རྒྱུའི་འགོ་
བཙུགས། སྐབས་དེར་ཕེ་རེ་ཤུ་བྷ་བྷུ་ཡི་སེམས་ལ། ལོ་ལི་ཏཱ་ཁང་པ་དེ་ནས་
ཡོངས་སུ་ཐོན་པ་ཡིན་ན། དེ་ནི་དུས་སྐབས་དེའི་གནས་བབ་ཁྲོད་དུ་ཐབས་ལམ་
ཡག་ཤོས་རེད་སྙམ་པའི་བསམ་བློ་འཁོར། ལོ་ལི་ཏྭ་ནམ་ཞིག་ཕྱིར་འཐོན་པའི
སྐབས་སུ། མོ་རང་ཉིད་ཀྱི་ཨ་མའི་མདུན་དུ་སོང་ནས་མོའི་རྐང་པ་གཉིས་ཀྱི་
རྡུལ་དེ་རང་གི་སྤྱི་བོར་བླངས།
ནམ་ཞིག་ལོ་ལི་ཏུ་ཡིས་ཁང་པ་དེ་བཞག་ནས་ཕྱི་ལ་ཐོན་པའི་མཚམས་དེར།
བྷོར་དྷ་སུན་དྷ་རེས་ཀྱི་གདོང་པ་ཕྱོགས་གཞན་ཞིག་ཏུ་ཁ་བསྒྱར་ནས་ཁ་རོག་ཏུབསྡད་
ནའང༌། མོའི་མིག་ཆུའི་ཐིགས་པ་རྣམས་མོ་རང་ཉིད་ཀྱི་མིག་གཉིས་ཀྱི་ནང་དུ་འབབ་
ཀྱིན་ཡོད་པ་ཞིག་རེད། ལཱ་བྷོན་ཡ་དང་ལི་ལཱ་གཉིས་སེམས་གཏིང་རུས་པའི་དཀྱིལ་
དུ་ལོ་ལི་ཏཱ་ཡི་གཉེན་སྒྲིག་གི་ཕྱོགས་ལ་དགའ་ཚོར་གྱི་འདུན་པ་འགོག་ཏུ་མེད་པ་ཞིག་
སྐྱེ་བཞིན་ཡོད་པར་མ་ཟད། གལ་ཏེ་ཁོ་གཉིས་ལ་གནས་ཚུལ་ཆེ་གེ་མོ་ཞིག་གི་ཐོག་
ལ་ཁ་གཡར་ས་ཏོག་ཙམ་ཞིག་རག་ཐུབ་པ་ཡིན་ནའང་། ཁོ་གཉིས་ཐེ་ཚོམ་མེད་
-1174-

པར་ཏན་ཏན་ལོ་ལི་ཏཱ་ཡི་གཉེན་སྒྲིག་གི་མཛད་སྒོའི་ཕྱོགས་ལ་བརྒྱུག་ངེས་པ་ཞིག་
རེད། འོན་ཀྱང་དུས་ནམ་ཞིག་གི་ཚེ། ལོ་ལི་ཏཱ་ཡིས་ཁོང་ཚོ་ལ་བདེ་མོ་གྱིས་ཞེས་
པའི་ཕྱི་ཕྱག་བྱེད་པའི་སྐབས་སུ། ཁོ་གཉིས་ཀྱི་སེམས་ལ་ཁོང་ཚོའི་བྷ་རཱ་མོ་ཡི་ཚོགས་
པའི་དམ་དྲག་ཆེ་བའི་ལས་འགན་དེ་ཡིད་ལ་དྲན་བཞིན་དུ། ཤིན་ཏུ་སྒམ་པོའི་ངོ་
གདོང་དང་བཅས་རང་དགར་བསྡད།
ལོ་ལི་ཏཱ་ཕྱིར་སྒོ་རུ་འཐོན་པའི་སྐབས་སུ། མོས་སུའུ་དྷེར་དེར་ཡོད་པ་
འཁྲག་ཙམ་ཞིག་མཐོང་། ཡིན་ནའང་ཁོའི་རྒྱབ་ངོས་སུ་ལོ་ན་རྒན་པའི་མི་ཚོགས་
ཁྱུ་གཅིག་ཡོད་པར་བརྟེན། མོས་ཁོ་ལ་སྐད་ཆ་ཚིག་གཅིག་ཀྱང་བཤད་མ་ཐུབ།
མོ་འདྲུད་འཐེན་འཁོར་ལོའི་ནང་དུ་འཛུལ་བའི་སྐབས་སུ་མོས་རྐུབ་བཀྱག་གི་ཟུར་
ཞིག་ལ་ཤོག་བུ་ཞིག་གི་ནང་དུ་བཅའ་ལག་ཅིག་བཞག་ནས་ཡོད་པ་ལ་དོ་སྣང་
བྱུང༌། མོས་དེ་ཡར་བླངས་ནས་ཁ་ཕྱེས་པའི་སྐབས་སུ། མོས་དེར་འཇར་
མན་གྱི་དངུལ་གྱི་བུམ་པ། ཐོག་ཏུ་དཀོན་མཆོག་གི་ཐུགས་རྗེའི་བྱིན་རླབས་ཀྱིས་
ཁོང་གཉིས་ལ་བདེ་སྐྱིད་གནང་བར་ཤོག ཅེས་བརྐོས་རིས་འབུར་དུ་ཐོན་པ་
ཞིག་བཞག་ཡོད་པ་དང༌། དེའི་ངོས་སུ་ཤིས་ཤོག་ཅིག་ལ་ཐོག་ཏུ་སུའུ་དྷེར་གྱི་
མིང་ཐོག་མར་འཁོད་པ་ཞིག་དེ་དང་སྦྲེལ་ནས་ཡོད་པ་མཐོང་༌།
འོལི་ཏཱཡི་སེམས་ཀྱི་ནང་ལ་དེ་རིང་མིག་ཆུ་འདོན་པ་དང་ངུ་ཅོར་རྒྱག་པ་སོགས་
མི་བྱེད་རྒྱུའི་དམ་བཅའ་བརྟན་པོ་ཞིག་བཞག་ཡོད་ནའང་། མོ་རང་ཉིད་ཀྱི་ཆུང་
བྱིས་པའི་དུས་ནས་བཟུང་སྟེ་འགྲོགས་ནས་ཡོང་བའི་གྲོགས་པོ་ཞིག་གི་ལྷད་མེད་པའི་
བྱམས་བརྩེའི་དུང་སེམས་གཅིག་ཏུ་མཚོན་པའི་རྟེན་འབྲེལ་གྱི་དངོས་རྫས་ཤིག། མོ་
རང་ཉིད་རང་གི་ཨ་ཕའི་ཁྱིམ་དང་ཁ་གྱེས་ནས་འགྲོ་བའི་སྐབས་སུ་མོ་ལ་ཐོབ་པ་ཤེས་
-1175-

དུས། མོས་རང་ཉིད་ཀྱི་མིག་ཆུའི་ཐིགས་པ་རྣམས་ལ་བཀག་སྡོམ་དང་སྟངས་འཛིན་
བྱེད་མ་ཐུབ་པརབརྟེན། མོའི་མིག་ཆུའི་ཐིགས་པ་རྣམས་རང་དབང་གི་སྒོ་ནས་
རྒྱུན་མ་ཆད་པར་བཞུར་རྒྱུའི་འགོ་བརྩམས།
ཕར་ཤུབྷ་བྷུཡིས་ཀྱང་ཁོ་རང་ཉིད་ཀྱི་མིག་ཆུའི་ཐིགས་པ་རྣམས་འབྱིན་བཞིན
དུ། འདྲུད་འཁོར་དེའི་ཟུར་ཞིག་ཏུ་ག་ལེར་མར་བསྡད་ནས་ཡོང་ཡོད་པ་ཞིག་རེད།
ཨ་ནན་དྷ་མོ་ཡེས་ཀྱིས་སྐད་ཤུགས་ཆེན་པོ་དང་བཅས། ནང་དུ་ཤོག ངའི་
སྙིང་ཉེ། ནང་དུ་ཤོག ཅེས་བརྗོད་པ་དང་མཉམ་དུ་མོ་རང་ཉིད་ཀྱི་ལག་པ་གཉིས་
ཀས་ལོ་ལི་ཏཱ་བཟུང་ནས། མོ་རང་ཉིད་ལོ་ལི་ཏཱ་ཡི་ཐད་ལ་ལྟ་སྐྱོང་ནན་ཏན་བྱེད་
རྒྱུའི་ཐོག་ལ་སླེབས་ཡོད་པ་ལྟར་བྱས་ཏེ། མོ་ཁང་མིག་ནང་དུ་ཁྲིད་ནས་ཕྱིན།
ནམ་ཞིག་ཕེ་རེ་ཤུ་བྷ་བྷུ་ཡིས་སུའུ་ཆར་རས་ཐ་ཁོ་རང་ཉིད་ཀྱི་ཕྱོགས་སུ་
འབོད་འགུག་བྱས་པའི་སྐབས་དེར། ཁོའི་ངག་གི་རྒྱུ་བ་འདར་བཞིན་དུ་སུའུ་
ཆར་རས་ཐ་ལ། ད་ཆར་ལོ་ལི་ཏཱ་ང་ཚོའི་ཁྱིམ་དང་ཡོངས་སུ་ཁ་བྲལ་ནས་ཐོན་
པ་རེད། ཅེས་འགྲེལ་བཤད་བརྒྱབས།
སུའུ་ཆར་རས་ཐ་ཡིས་ཕེ་རེ་ཤུབྷ་བྷུ་ཡི་ལག་པ་མོ་རང་གི་ལག་པའི་ནང་དུ་
ཚུར་བླངས་ནས། ཨ་ཕ། མོ་གང་དུ་ཕྱིན་པའི་གནས་དེ་རུ། མོ་ལ་བྱམས་བརྩེ་
དང་བརྩེ་དུང་གིས་ཕོངས་པ་དེ་འདྲ་གཏན་ནས་འབྱུང་གི་མ་རེད། ཅེས་སྨྲས།
ནམ་ཞིག་ཕ་རེ ཤུ་བྷ་བྷུ་གནས་དེ་ནས་ཡང་བསྐྱར་ཕར་ལོག་རྩིས་བྱས་པའི་
སྐབས་དེར། ཨ་ནན་དྷ་མོ་ཡེས་དེར་ཡོང་ནས་ཁོ་ལ་མགོ་བོ་ནང་དུ་བསྒུར་ནས་
གུས་ཞབས་ཤིག་བྱས་ཤིང་། ཕེ་རེ་ཤུ་བྷ་བྷུ་ཡིས་ཀྱང་མོ་ལ་ཕར་ཅུང་ཟད་ཅིག་
སེམས་ཁམས་མ་དྭངས་པའམ་མགོ་རྙོག་པའི་ཚུལ་དུ་གུས་འདུད་ཅིག་བྱས།
-1176-

ཨ་ནན་དྷ་མོ་ཡེས་ཀྱིས་གདེང་ཚོད་ལྡན་པའི་སྒོ་ནས། ཁྱོད་ཀྱིས་རང་ཉིད་
ལ་ལོ་ལི་ཏཱ་ཡི་ཕྱོགས་ལ་སེམས་ཚབ་དང་དངངས་སྐྲག་ནམ་ཡང་འབྱུང་མ་འཇུག
ཁྱོད་ཀྱིས་མོ་རང་ཉིད་སུ་ཞིག་གི་ལག་ཏུ་རྩིས་སྤྲོད་བྱས་ཡོད་པའི་སྐྱེ་བོ་དེའི་ལག་ནས་
མོ་ལ་མ་བདེ་བ་དང་མ་སྐྱིད་པའི་དཀའ་ངལ་ཞིག་གཏན་ནས་འབྱུངགི་མ་རེད། ངས་
ཅི་ཞིག་གི་ཐད་ལ་རེ་འདོད་དང་ཐོབ་འདོད་ཆེས་ཆེར་བྱས་ཡོད་པ་དེ་མཐའ་མཇུག་
ཏུ་དཀོན་མཆོག་གིས་ང་ལ་མཁོ་སྤྲོད་གནང་སོང་། ང་ལ་བུ་མོ་མེད་ནའང་། ད་
ཆར་ང་ལ་བུ་མོ་ཞིག་ཐོབ་པ་རེད། དུས་ཡུན་ཆེས་རིང་པོ་ཞིག་གི་བརྒྱུད་རིམ་ཁྲོད་
དུ། ངས་བྷི་ནོ་ཡིས་མནའ་མ་ཞིག་བླངས་པའི་གནས་སྟངས་འོག་ནས་ང་ལ་བུ་མོ་
ཞིག་མེད་པའི་གུན་གསབ་ཀྱི་གྱོང་གུད་དེ་ཏན་ཏན་སེལ་ཐུབ་རྒྱུ་རེད་སྙམ་པའི་རེབ་
བརྒྱབས་ནས་བསྡད་པ་ཡིན། དེར་བརྟེན་ད་ཆར་དཀོན་མཆོག་གིས་དུས་ཡུན་
རིང་པོ་ཞིག་སོང་བའི་མཚམས་དེར། ངའི་ཡིད་ཀྱི་རེ་འདོད་ཀྱི་འདུན་པ་དེ་ངོ་མཚར་
ཞིང་ཁྱད་དུ་འཕགས་པའི་བརྒྱུད་ལམ་ཞིག་གི་འོག་ནས་འདི་ལྟ་བུའི་བུ་མོ་ཞིག་གིས་
ཡོངས་སུ་ཡིད་ཚིམ་པར་བྱས་པ་རེད། འདི་ལྟ་བུའི་རྣམ་དཀར་གྱི་བྱ་བ་བཀྲ་ཤིས་
པ་ཞིག་མཐའ་ན་ངས་རྨི་ལམ་དུ་ཡང་འཁོར་མི་ཐུབ་པ་ཞིག་རེད། ཅེས་སྨྲས།
འདི་ནི་ཕེ་རེ་ཤུབྷ་བྷུལ་ལོ་ལི་ཏཱ་ཡི་གཉེན་སྒྲིག་གི་སྐོར་ལས་འཕྲོས་པའི་དཀྲོག་
རྐྱེན་གྱི་ཉིན་མོ་འགོ་བཙུགས་པ་ནས་བཟུང་སེམས་ཀྱི་བསླབ་བྱ་དང་ཡིད་ཀྱི་རེ་
བ་བཅོལ་སའི་གནས་ཤིག་རྙེད་པ་ཐེངས་དང་པོ་རེད། ཁོའི་ཚེ་སྲོག་ལ་ཡིད་
ཀྱི་ངལ་གསོ་འཐོབ་པའི་གནས་ཤིག་འཛམ་གླིང་འདིའི་ནང་དུ་ཡོད་པ་ནི་འདི་ཁོ་
ན་ཙམ་ཞིག་རེད།། །།
-1177-

ལེའུ་བདུན་ཅུ་པ།
༄༅། །གྷོ་ར་བཙོན་ཁང་ནས་ཀློད་དཀྲོལ་བཏང་བའི་རྗེས་ནས་བཟུང་།
ཁོ་ལ་ཐུག་འཕྲད་བྱེད་མཁན་གྱི་མི་ཆེས་མང་པོ་ཞིག་ཁོའི་ཁང་པ་རུ་ཉིན་ལྟར་ཡོང་
གི་ཡོད་པ་དང༌། ཁོང་ཚོས་དེ་དང་ཆབས་ཅིག་ཏུ་ཁོ་ལ་ངོ་བསྟོད་དང་གཏམ་
གླེང་སྣ་ཚོགས་ཤིག་གིས་ཁོའི་མཐའ་བསྐོར་ཡོང་གི་ཡོད་པར་བརྟེན། ཁོས་ཧ་
ལམ་དབུགས་ཀྱི་རྒྱུ་བ་ཡང་གཏོང་ལེན་བྱེད་མི་ཐུབ་པ་ལྟ་བུར་གྱུར། དེར་མ་
ཟད་ཁོ་ལ་མཚོན་ན། རང་ཉིད་ཀྱི་ཁང་པའི་ནང་དུ་ཡང་རང་དགར་ངང་རིང་
བྱས་ཏེ་སྡོད་མི་ཐུབ་པ་ལྟ་བུ་ཞིག་ཏུ་གྱུར། དེར་བརྟེན་ཁོ་རང་ཉིད་སྔོན་ཆད་
ཇི་ལྟར་འགྲོ་བཞིན་ཡོད་པ་དེ་ལྟར་དུ་གྲོང་གསེབ་རྣམས་ཀྱི་ཁྲོད་དུ་འགྲོ་རྒྱུའི་འགོ
བརྩམས། ཁོ་རང་ཉིད་ཀྱི་ཁང་པ་དེ་ནས་ཞོགས་པ་སྔ་པོ་ནས་བཟའ་བཏུང་ཏོག་
ཙམ་བྱས་པའི་རྗེས་སུ་ཕྱི་ལ་ཐོན་ཏེ། ཁོང་ཚོའི་ཕྱོགས་སུ་སོང་སྟེ་མཚན་མོ་འཕྱི་
བོ་མ་ཆགས་པར་དུ་ཕྱིར་ལོག་མི་བྱེད་པའི་སྤྱོད་པ་ཞིག་གི་འོག་ཏུ་ཕྱིན།
གྲོང་ཁྱེར་ཀ་ལི་ཀ་ཏཱ་ནས་མེ་འཁོར་གྱི་ནང་དུ་ཞུགས་ཏེ། འབབ་ཚུགས་

ལས་བར་ཐག་ཆེར་མི་རིང་བའི་མཚམས་ཤིག་ནས་ཁོ་ཏན་ཏན་ཕྱི་ལ་ཐོན་པ་དང་།
དེ་རྗེས་གྲོང་གསེབ་རྣམས་ཀྱི་ཁྲོད་དུ་འཁྱམ་ཉུལ་བྱེད་ངེས་པ་ཞིག་རེད། ཁོ་
ས་ཆ་དེར་སླེབས་དུས་ཏན་ཏན་རྫ་མ་བཟོ་མཁན་རྣམས་དང་སྣུམ་ནག་ཚོང་སྒྱུར་
བྱེད་མཁན་རྣམས། གཞན་དེ་གའི་སྐྱེ་བོ་རིགས་རུས་དམན་པ་རྣམས་ཀྱི་སྐུ
མགྲོན་ཏུ་འགྱུར་ངེས་པ་ཞིག་རེད། ཁོང་ཚོའི་ངོས་ནས་རྒྱུ་མཚན་ཅི་ཞིག་གི་
ཆེད་དུ་འདི་འདྲའི་མི་གཟུགས་སྟོབས་ཆེན་པོ་དང༌། ཤ་མདོག་དཀར་པོ་ཅན་
གྱི་བྲམ་ཟེའི་གཞོན་སྐྱེས་ཤིག་ཁོང་ཚོ་ལ་འབྲེལ་གཏུགས་བྱེད་དུ་ཡོང་དགོས་ཡོད་
པ་དང་། ཁོང་ཚོའི་བདེ་སྡུག་གི་སྐོར་ལ་འདྲི་རྩད་དང་ཞིབ་བཤེར་བྱེད་དགོས་
པའི་རྒྱུ་མཚན་སོགས་ཅི་ཡིན་གཏན་ནས་རྟོགས་མ་ཐུབ། དེར་མ་ཟད་ད་དུང་
ཁོང་ཚོའི་སེམས་ལ་ཐེངས་མ་མང་པོ་ཞིག་ལ་དེར་ཡོང་དགོས་པའི་རྒྱུ་མཚན་དང་
དམིགས་ཡུལ། གཞན་ཁོའི་ཀུན་སྤྱོད་སོགས་ཅི་ཞིག་ཡིན་ནམ་སྙམ་ནས་དེའི་
ཐད་ལ་སོམ་ཉི་དང་དོགས་པ་མ་ཆོད་པའི་རྣམ་རྟོག་མང་པོ་སྐྱེས། ཡིན་ནའང་
གྷོ་ར་ཡིས་ཁོང་ཚོའི་རྣམ་རྟོག་དང་ཐེ་ཚོམ་ཐམས་ཅད་ཕྱོགས་གཅིག་ཏུ་གཡུགས་
ནས། ཁོ་རང་ཉིད་ཀྱི་འདོད་མོས་གཞིར་བཟུང་གི་ཐོག་ནས་ཁོང་ཚོའི་ཁྲོད་དུ
འཁྱམ་ཉུལ་བྱས་པར་མ་ཟད། ད་དུང་དུས་ནམ་ཞིག་གི་ཚེ། ཁོང་ཚོས་ཁོ་ལ་
མི་འདོད་པའི་སྐད་ཆ་དེ་འདྲབཤད་པ་ཐོས་པའི་སྐབས་སུ་ཡང་ཁོས་དེ་ལ་འཇིགས་
སྐུལ་གྱི་སྒོ་ན་འགོག་ཐབས་ཅི་ཡང་མ་བྱས་པར་བསྡད།
ཁོ་གནས་དེར་སླེབས་ནས་ཅི་ཙམ་ཁོང་ཚོའི་མི་ཚེའི་འཚོ་བ་སྐྱེལ་སྟངས་
མཐོང་བ་དེ་ཙམ་གྱིས་ཁོའི་སེམས་ཀྱི་ནང་ལ་ཡིད་ཀྱི་འཆར་སྒོཞིག་འགོག་ཏུ་མེད་
ཅིང་བར་མ་ཆད་པའི་ཚུལ་དུ་འཆར། ཁོས་གྲོང་གསེབ་རེ་རེའི་ནང་གི་མི་རྣམས་

ཀྱི་ཁྲོད་སྤྱི་ཚོགས་ཀྱི་བྲན་གཡོག་ལམ་ལུགས་ཀྱི་འཆིང་ཞགས་དེ། ཤེས་ཡོན
ལྡན་པའི་མིའི་སྤྱི་ཚོགས་ཁྲོད་ཀྱི་སྐྱེ་བོ་རྣམས་ཀྱི་བཀག་རྒྱའི་འཆིང་བ་ལས་ཆེས་
ཤིན་ཏུ་རྒྱང་རིང་དུ་གནས་པ་ཞིག་ཡིན་པ་རྟོགས་པར་མ་ཟད། ཁོང་ཚོའི་ཁྱིམ་
ཚང་རེ་རེའི་ནང་དུ་ཉིན་དང་མཚན་མེད་པར་བཟའ་བ་དང་བཏུང་བ། གཞན་
སྤྱི་ཚོགས་ཀྱི་རྒྱུན་སྲོལ་དང་རེག་ཐུག་གི་སྤྱོད་པ་སོགས་གང་ཞིག་བར་མ་ཆད་
པར་བསྐྱངས་པ་ཐམས་ཅད་སྤྱི་ཚོགས་ཀྱི་མེལ་ཚེ་མཁན་གྱི་དོགས་སོན་གྱི་མིག་
གཉིས་ཀྱི་དབང་འོག་ཏུ་ཡོད་པ་ཡང་མཐོང༌། གྲོང་གསེབ་དེའི་ནང་གི་སྐྱེ་བོ་
རེ་རེའི་རྒྱུད་ལ་སྤྱི་ཚོགས་ཀྱི་རྒྱུན་སྲོལ་དང་འབྲེལ་བའི་ཡིད་ཆེས་ཀྱི་དད་པ་བཟློག་
ཏུ་མེད་པ་ཞིག་ཡོད་པ་དང་། དེ་ལྟ་བུའི་གནད་དོན་དེ་རྒྱུ་མཚན་ཅི་ཞིག་གི་ཕྱིར་
དུ་ཡིན་མིན་གྱི་དོགས་གཞི་ཙམ་ཞིག་འགོད་རྒྱུ་ཡང་ཐ་ན་ཁོང་ཚོའི་སེམས་ལ་
འཆར་གྱིན་མེད་པ་ཞིག་རེད།
འོན་ཀྱང་སྲོལ་རྒྱུན་གྱི་ལམ་ལུགས་དང་འབྲེལ་བའི་འོག་ནས་ཡོང་བའི་
སྤྱི་ཚོགས་ཁྲོད་ཀྱི་དད་པ་དང་ཡིད་ཆེས་བཟློག་ཏུ་མེད་པ་དེ་དང༌། སྤྱི་ཚོགས
ཀྱི་བཀག་རྒྱའི་བྲན་གཡོག་གི་འཆིང་ཞགས་དེ་གཉིས་ཀྱིས་ཁོ་རང་ཚོའི་ཉི་མ་རེ་
རེའི་མི་ཚེའི་བྱ་གཞག་དང་འབྲེལ་བའི་ལས་ཀའི་ཆེད་དུ་སྟོབས་ཤུགས་ཀྱི་ནུས་
པ་ཆུང་ཆུང་ཞིག་ཀྱང་མཐའ་ན་སྤྲད་མེད་པ་ཞིག་རེད། དེར་བརྟེན་དོན་དངོས་
པོའི་ཕྱོགས་ནས་བལྟས་པ་ཡིན་ན། འཛམ་གླིང་ཧྲིལ་པོ་འདིའི་ཁྲོད་དུ་འདི་འདྲའི་
རིགས་མཐུན་པའི་སེམས་ཅན་རང་གི་ཁེ་ཕན་དང་དགོས་མཁོ་སོགས་ལ་བསམ་
གཞིག་བྱེད་མ་ཐུབ་པར། དཔའ་ཞུམ་ནས་ཅི་བྱ་གཏོལ་མེད་ཀྱི་གནས་སུ་ལྷུང་
བའི་གང་ཟག་འདི་ཚོའི་མདུན་ལམ་ཐག་གཅོད་བྱེད་རྒྱུ་ལས་ལྷག་པའི་བྱ་བ་ཛ་
1180-

དྲག་པ་ཞིག་མཐོང་རྒྱ་ཡོད་མེད་ཀྱང་ཐེ་ཚོམ་གྱི་གཞི་ཆེན་པོ་ཞིག་རེད། སྲོལ་
རྒྱུན་གྱི་ཡུལ་སྲོལ་ལམ་ལུགས་ལ་བརྩི་འཇོག་དང་དོ་སྣང་བྱེད་རྒྱུ་ཁོ་ན་ཙམ་ཞིག་
མ་གཏོགས། གཞན་ཁོ་རང་ཚོའི་མི་ཚེའི་བདེ་སྐྱིད་དང་འབྲེལ་བའི་ཕྱོགས་ལ་
ཁོང་ཚོའི་སེམས་རྒྱུད་ཀྱི་ཤེས་པ་དེ་ལ་གོ་ཤེས་དང་ཚོར་རྟོག་གང་ཡང་མེད་པ་
ཞིག་རེད། དེ་ཙམ་མ་ཟད་ད་དུང་ཁོང་ཚོ་ལ་དེའི་སྐོར་གནས་ལུགས་གསལ་
བྱེད་བྱས་པ་ཡིན་ནའང་། ཁོང་ཚོས་ནམ་ཡང་དེ་གནས་ལུགས་དང་རྒྱུ་མཚན་
ལྡན་པ་ཞིག་ཡིན་པ་རྟོགས་མི་ཐུབ་པ་ཞིག་རེད།
ཁོང་ཚོས་ཆད་པ་དང་ཉེས་པ་ལ་སོགས་པ་དང༌། གཞན་ཆོས་ལུགས་དང་
གྲུབ་མཐའི་ཕྱོགས་ཞེན་གྱི་གཅུས་གཟེར་གྱིས་ཉེ་བར་བསྡམས་པའི་བཀག་སྡོམ་གྱི་
དགག་བྱ་དེ་དག འཛམ་གླིང་ཧྲིལ་པོ་འདིའི་ནང་གི་ཡོད་ཚད་ཀྱི་ནང་གི་བྱ་བ་གལ་
ཆེ་ཤོས་ལྟ་བུ་ཞིག་ཏུ་བརྩི་བཞིན་ཡོད་པར་མ་ཟད། དེ་ནི་ཕར་བལྟས་ན་ཁོང་ཚོས་
རངཉིད་ཀྱི་ཆེད་དུ་བྱབ་འདི་བྱེད་དང་དེ་བྱེད་ལ་སོགས་པའི་རྣམ་གྲངས་རེ་རེའི་ཐོག་
ལ། ཁོང་ཚོ་ཁྲིམས་སྲོལ་གྱི་ལམ་ལུགས་ཀྱི་ཁ་གཏད་དུ་ལངས་པའི་བཀག་སྡོམ་
ཞིག་གིས་སྟངས་འཛིན་བྱས་ཏེ། ཁོང་ཚོའི་ལྷན་སྐྱེས་ཀྱི་རང་གཤིས་ངོ་མ་དེ་མགོ་
ནས་རྐང་མཐིལ་བར་དུ་ཁྲིམས་དང་ཉེས་པ་སྣ་ཚོགས་ཀྱིས་བཅིངས་པའི་དྲྭ་རྒྱ་ཞིག་
གི་ནང་དུ་ཡོངས་སུ་ཚུད་ཡོད་པ་ལྟ་བུ་ཞིག་ཀྱང་རེད། དེ་ལྟ་ནའང་འདི་ལྟ་བུའི་བཀག་
སྡོམ་གྱི་དྲྭ་རྒྱ་དེ་ནི། ལན་ཆགས་ཀྱི་བུ་ལོན་གྱིས་བཟོས་པའི་འཆིང་རྒྱ་དམ་པའི་
ལྕགས་ཀྱི་དྲྭ་བ་ཁོ་ན་ཞིག་དང་། དེ་ལྟ་བུའི་འཆིང་རྒྱ་དེ་གསར་གཏོད་མཁན་དང་
སྒོར་མོ་བུན་གཡར་གཏོང་མཁན་རྣམས་ཀྱིས་བསྐྲུན་པ་ཞིག་ལས་རྒྱལ་པོ་ཞིག་གིས་
གཏན་འབེབས་བྱས་པ་ཞིག་མ་རེད། དེ་འདྲའི་བཀག་སྡོམ་གྱི་འཆིང་རྒྱའི་དྲྭ་བའི་

ཁྲོད་དུ་ཁོང་ཚོ་ནམ་ཞིག་སྟབས་མ་ལེགས་པའི་བྱ་བ་ཛ་དྲག་གི་ཁྲོད་དུ་ལྷུང་བའམ།
ཡང་ན་ཁོ་རང་ཚོའི་ཆེད་དུ་རྒྱུ་ནོར་ཡར་རྒྱས་གཏོང་བ་སོགས་ཀྱི་ཐད་དུ་ཕན་ཚུན་
གཅིག་གིས་གཅིག་ལ་རོགས་རམ་མཉམ་འབྲེལ་བྱེད་རྒྱུ་སོགས་ཀྱི་ལངས་ཕྱོགས་
བརྟན་པོ་སོགས་ནམ་ཡང་མེད་པ་ཞིག་རེད།
གྷོ་ར་ཡིས་སྐྱེ་བོ་དེ་དག་དེ་ལྟ་བུའི་སྲོལ་རྒྱུན་གྱི་ལམ་ལུགས་དང་སྤྱི་ཚོགས་ཀྱི་
གོམས་སྲོལ་སོགས་ཀྱི་མཆེ་སྡེར་གྱིས་བཟུང་ནས། སྐྱེ་བོ་དེ་དག་གི་ལུས་ཀྱི་ཁྲག་
འཇིབ་པ་དང་ཆབས་ཅིག་ཁོང་ཚོ་ཡ་ང་སྙིང་རྗེ་མེད་པའི་འགྲོ་སྟངས་ཤིག་གི་འོག་
ཏུ་མི་ཚེའི་འཚོ་བ་ཉམ་ཐག་པ་ཞིག་བསྐྱལབཅུག་པ་ལ་ངོས་ལེན་བྱེད་མི་ཐུབ་ནའང་།
དེ་ལྟ་བུའི་གནས་ཚུལ་དེ་ལ་མ་བལྟས་རང་བལྟས་ཆགས། སྤྱི་ཚོགས་ཁ་ཤས་ཀྱི་
ནང་དུ་ལམ་ལུགས་ཀྱི་བྱེད་སྒོ་སྤེལ་བའི་དུས་ཚོད་ཀྱི་བརྒྱུད་རིམ་ཁྲོད་དུ། ཁོས་སྐྱེ་
བོ་སུ་ཞིག་ལ་ཡང་སྐྱེ་བོ་གཞན་གྱི་ཕྱོགས་ལ་ཡ་ང་དང་སྙིང་རྗེ་མེད་པའི་གནས་ཚུལ་
དེ་མཐོང་ཡོད་པ་ཞིག་མ་རེད་དམ། ཁོང་ཚོའི་ཁྲོད་ཀྱི་སྐྱེ་བོ་དབུལ་པོ་ཞིག་གི་ཨ་
ཕ་ལ་ན་ཚ་ཞིག་བྱུང་སྟེ། དུས་ཡུན་རིང་པོ་ཞིག་གི་བརྒྱུད་རིམ་ཁྲོད་དུ་སྡུག་བསྔལ་
གྱི་ན་ཟུག་གིས་མནར་བ་དང་། སྐབས་དེར་དངོས་གནས་བྱས་ན་ཁོང་ཚོའི་ཁྲོད་
ཀྱི་མི་རྣམས་ཀྱིས་ཐབས་ཤེས་གང་ཡོད་བྱས་ཏེ་ཁོ་ལ་སྨན་དང་རིལ་བུ་སྤྲོད་རྒྱུ་དང༌།
དམིགས་བསལ་དུ་སྨན་བཅོས་དང་བཟའ་བཏུང་གི་འཚོ་བ་མཁོ་སྤྲོད་བྱེད་དགོས་
པ་དེ་ལྟ་ནའང་། ཁོ་ལ་སྐྱེ་བོ་སུ་ཞིག་གི་ཕྱོགས་ནས་ཀྱང་ཕན་ཐོགས་པའི་རོགས་
པ་སྣ་གཅིག་ཀྱང་རག་མེད་པར་མ་ཟད། ད་དུང་དེ་ལས་ལྡོག་སྟེ་ཁོ་ཚོའི་གྲོང་གསེབ་
ཁྲོད་ཀྱི་མི་རྣམས་ཀྱིས་ཨུ་ཚུགས་མཐའ་སྐྱེལ་གྱི་སྒོ་ནས། ཁོའི་ཨ་ཕའི་ཡུན་རིང་
གི་ན་ཚ་དེ་ཏན་ཏན་ང་ཚོ་ལ་ཆ་རྒྱུས་དང་ཉམས་མྱོང་མེད་པའི་སྡིག་སྒྲིབ་ཀྱི་ཉེས་པ་
-1182—

ཞིག་གི་དབང་གིས་བྱུང་བ་ཡིན་པར་བརྟེན། ཁོས་ངེས་པར་དུ་དེའི་ཆེད་དུ་སྡིག་
ལྟུང་གི་དྲི་མ་སྦྱང་དགོས་པར་མ་ཟད། དཀའ་ཐུབ་སྒྲིབ་སྦྱོང་གི་ཆོ་ག་ཞིག་གི་བྱེད་
སྒོལག་ལེན་དུ་བསྟར་ནས་དེའི་ཆེད་དུ་སྒོར་མོ་མང་པོ་ཞིག་ཀྱང་གཏོང་དགོས་པའི
བསམ་ཚུལ་ཤུགས་ཆེན་པོ་བཏོན་ཡོད་པ་ཞིག་རེད། བསོད་ནམས་དམན་ཞིང་
རླུང་རྟ་མ་བརྒྱུགས་པའི་སྐྱེ་བོ་དེའི་དབུལ་ཕོངས་ཀྱི་གནས་ཚུལ་དང་། ཅི་བྱ་གཏོལ་
མེད་ཀྱི་ངང་ཚུལ་དེ་སྐྱེ་བོ་ཡོད་དོ་ཅོག་གི་མིག་སྔར་མངོན་དུ་གྱུར་ཡོད་པ་ཞིག་རེད།
དེ་ལྟ་ནའང་། སྐྱེ་བོ་སུ་ཞིག་ལ་ཡང་ཁོའི་ཆེད་དུ་ཡ་ང་དང་སྙིང་རྗེ་མེད་
པར་མ་ཟད། དེ་ལྟ་བུའི་རིགས་ཀྱི་རྣམས་གྲངས་དེ་སྤྱི་ཚོགས་ཀྱི་བྱེད་སྒོའི་རིམ་
པ་རེ་རེའི་ཁྲོད་དུ་ཡང་ཡོད་པ་ཞིག་རེད། དཔེར་ན་ཉེན་རྟོག་པ་ཞིག་འཕྲོག་
བཅོམ་དང་ཇག་རྐུན་གྱི་སྐོར་ལ་འདྲི་རྩད་བྱེད་དུ་ཡོང་བ་ཡིན་ན། གྲོང་གསེབ་
པ་དེ་ཚོ་ལ་མཚོན་ན་ཇག་པ་རྐུན་མ་ལས་ཀྱང་ཉེན་རྟོག་པ་དེ་རྐྱེན་ངན་དང་དཀའ་
ངལ་ཆེ་བ་ལྟ་བུའི་གནས་ཚུལ་ཞིག་རེད། དེར་བརྟེན་ཁོང་ཚོའི་ཨ་ཕའམ་ཡང་
ན་ཨ་མ་གང་རུང་ཞིག་འདས་གྲོངས་སུ་ཕྱིན་པ་ཡིན་ན། དེའི་ཕུང་པོ་ཕྱིར་འདོན་
དང་འདས་མཆོད་ཀྱི་ཆོ་ག་བསྒྲུབ་རྒྱུ་སོགས་ནི། ཁོང་ཚོ་ལ་མཚོན་ན་ཨ་ཕ་ཨ་
མ་སོགས་འདས་གྲོངས་སུ་ཕྱིན་པ་ལས་ཀྱང་ཆེས་ཛ་དྲག་དང་དཀའ་ངལ་ཤིན་
ཏུ་ཆེ་བའི་རྒྱུ་རྐྱེན་ཞིག་རེད། ཁོང་ཚོའི་ཁྲོད་ཀྱི་སྐྱེ་བོ་སུ་ཞིག་གིས་ཀྱང་ཁོ་རང་
ཚོ་ཉམ་ཐག་དབུལ་ཕོངས་ཡིན་པ་དང་། གཞན་ཁོང་ཚོ་ལ་འཇོན་ཐང་དང་ནུས་
པ་མེད་པ་སོགས་གཏན་ནས་ཁས་མི་ལེན་པར་མ་ཟད། སྤྱི་ཚོགས་ཁྲོད་ཀྱི་འཁོས་
ཆུང་གི་བྱ་གཞག་རྣམས་ལ་ཇི་ལྟར་ལམ་ལྷོང་བྱུང་བ་ཡིན་ནའང་། དོན་དངོས་
སུ་དེ་ལ་དབྱིན་ཡུལ་གྱི་སྒོར་མོ་གཅིག་གི་བཞི་ཆ་ཙམ་གྱི་དགེ་མཚན་ཡང་མེད་

པར་བརྩི་བཞིན་ཡོད་པ་ཞིག་རེད།
གཉེན་སྒྲིག་གི་དུས་སྐབས་ལྟ་བུ་ཞིག་ལ་མཚོན་ན། མག་པའི་ཕྱོགས་གཏོགས་
ཀྱི་མི་རྣམས་ཀྱིས་ཡ་ང་སྙིང་རྗེ་མེད་པའི་ཐོག་ནས་ཐབས་ལམ་སྣ་ཚོགས་བརྒྱུད་དེ།
གཉེན་སྒྲིག་གི་བྱ་གཞག་དང་འབྲེལ་བའི་ཁུར་བོ་དེ་མནའ་མའི ཨ་ཕའི་རྒྱབ་ལ་གང
ཐུབ་ཅི་ཐུབ་ཀྱིས་བཀལ་ནས། ལས་དང་བསོད་ནམས་ཀྱི་རྒྱབ་རྩ་གཉོམ་པའི་མི་
དེ་ལ་སྙིང་རྗེའི་རྟགས་མཚན་ཙམ་ཡང་སྟོན་གྱིན་མེད་པ་ཞིག་རེད།
གྷོ་ར་ཡིས་སྤྱི་ཚོགས་དེའི་ནང་གི་འབད་བརྩོན་གྱི་རྩོལ་བ་མཐའ་དག་གིས།
སྐྱེ་བོ་ཞིག་ལ་རོགས་སྐྱོར་གྱི་དགོས་མཁོ་བྱུང་བའི་སྐབས་དེར་ཕན་ཐོགས་ཀྱིན་
མེད་པར་མ་ཟད། ཁོ་ལ་བྱ་བ་ལམ་འགྲོ་མ་བརྒྱུགས་པའི་སྐབས་དེར་བློ་སྟོབས་
དང་སྤོབས་པ་མི་བསྐྱེད་པར་དེས་ཁོ་ལ་སྡུག་བསྔལ་འཕར་མ་ཞིག་བཟོ་བ་དང་
ལྷན་དུ་ཉེས་ཆད་བཅད་དེ། ཁོ་གཉོམ་ཆུང་ནུས་མེད་ཀྱི་ཐལ་བའི་རྡུལ་ཁྲོད་དུ་
སྐྱེལབཞིན་ཡོད་པ་ཁོ་ན་རྟོགས། ཤེས་ཡོན་ཡོད་པའི་མིའི་སྤྱི་ཚོགས་ཀྱི་ཁྲོད་
དུ་རང་ཉིད་ཀྱིས་ལས་འགུལ་བརྩམས་ཏེ། བྱ་བ་མཐའ་དག་ལ་འདྲིས་གཤིབ་
བྱས་ནས་ཡོང་བའི་བརྒྱུད་རིམ་ཁྲོད་དུ། གྷོ་ར་ཡིས་གནད་དོན་འདིའི་དོན་རྐྱེན་
དེ་ནམ་ཡང་ཡིད་ལ་བྱེད་མྱོང་མེད་པ་ཞིག་རེད། གང་ཡིན་ཟེར་ན། དེ་ལྟ་
བུའི་སྤྱི་ཚོགས་ཀྱི་ཁྲོད་དུ་སྐྱེ་བོ་ཐམས་ཅད་ཀྱི་ཐུན་མོང་གི་ཕན་བདེ་གཅིག་ཏུ་དྲིལ་
རྒྱུའི་ཕྱོགས་ལ་ཐམས་ཅད་ཕྱོགས་གཅིག་ཏུ་མཉམ་རུབ་བྱེད་རྒྱུའི་ནུས་པ་ཞིག་
ཡོད་པ་དང༌། དེ་ལྟ་བུའི་སྤྱི་ཚོགས་ཀྱི་འོག་ནས་སྐྱེ་བོ་ཐམས་ཅད་ཀྱིས་རང་
ཉིད་ཀྱི་མ་འོངས་པའི་མདུན་ལམ་གྱི་ཆེད་དུ་བསམ་གཞིག་ནན་ཏན་དང་འབྲེལ་
བའི་མཉམ་འབྲེལ་བྱེད་ཐུབ་པ་ཞིག་དང༌། ཁོང་ཚོའི་སེམས་ཀྱི་དངངས་སྐྲག་

གཅིག་པུ་ནི། ཁོང་ཚོ་མཉམ་འབྲེལ་བྱས་པའི་རྗེས་ལ་སྐྱེ་བོ་གཞན་དག་གི་ལད་
ཟློས་སོགས་ལ་དཔེ་བླངས་པའི་ཁོང་ཚོའི་འབད་བརྩོན་དང་རྩོལ་བ་བསྟེན་པ་སོགས་
ལ་གྲུབ་འབྲས་འཐོན་ཡོང་ངམ་མི་ཡོང་སྙམ་པ་དེ་ཁོ་ན་ཙམ་ཞིག་རེད།
འོན་ཀྱང་གྷོ་ར་ཡིས་རང་ཉིད་ཀྱི་རྒྱལ་ཁབ་ཀྱི་གཟུགས་བརྙན་ངོ་མ་དེ། ཕྱི་
རོལ་ནས་ཡོང་བའི་གྱོང་གུད་ཀྱི་ཕམ་ཁ་ལ་གདོང་ལེན་བྱེད་རྒྱུའི་གྲ་སྒྲིག་མེད་པའི་
གྲོང་གསེབ་ཀྱི་སྐྱེ་བོ་སྒྱིད་ལུག་ཅན་རྣམས་ཀྱི་ཁྲོད་ནས་ཅི་འདྲའི་ཉམ་ཐག་པའི་
རང་བཞིན་ཅན་ཞིག་ཡིན་མིན་དེ་སྦས་སྐུང་མེད་པར་མངོན་སུམ་དང་མ་མཐོང་
མ་རྟོགས་པའི་གནོང་འགྱོད་མེད་པའི་སྒོ་ནས་ཞིབ་ཅིང་ཕྲ་བར་རྟོགས། ཁོས་
དེ་ལྟ་བུའི་ཆོས་ལུགས་ཤིག་གི་བརྒྱུད་རིམ་ཁྲོད་ནས། འགྲོ་བ་སུ་ཞིག་ལ་ཡང་
ཞབས་འདེགས་དང་བྱམས་བརྩེ། སྙིང་རྗེ་དང་སྤོབས་པ། རང་ཉིད་ལ་གདེང་
ཚོད་དང་འགྲོ་བ་མིའི་རིགས་གཞན་ལ་གུས་ཞབས་ཐམས་ཅད་རྡོག་རྩ་གཅིག་
ཏུ་བསྒྲིལ་ནས་དེ་དག་ཚང་མ་ལ་སྟོབས་ཤུགས་དང་ནུས་པ། བདེ་སྐྱིད་དང་
མི་ཚེའི་འཚོ་བ་ངོ་མ་ཞིག་སྤྲོད་ཀྱིན་མེད་པ་མཐོང་ཞིང་། དེ་ལྟ་བུའི་སྲོལ་རྒྱུན་
གྱི་གོམས་གཤིས་གང་ཡིན་པ་དེས། འགྲོ་བ་མིའི་རིགས་ཀྱི་ཁྲོད་དུ་དབྱེ་འབྱེད་
དང་མིའི་རིགས་ཀྱི་སྡེ་ཚན་རེ་རེའི་ནང་དུ་ཡང་གྲལ་རིམ་དང་ཡང་རིམ་གྱི་བགོ་
བཤའ་བརྒྱབས་པར་མ་ཟད། བྱམས་པ་དང་བརྩེ་བ་རང་ཉིད་ཀྱང་རྒྱང་རིང་
གི་གནས་ཤིག་ཏུ་ཐོན་ནས་འགྲོ་བ་མིའི་རྣམ་པར་དཔྱོད་པའི་བློ་ལ་རང་ཉིད་ཀྱི་
བསམ་གཞིག་གི་འབྲས་བུ་མངོན་དུ་འགྱུར་མི་འཇུག་པར་དེས། འགྲོ་བ་མིའི་
འགྲོ་འདུག་དང་བསམ་བློའི་བརྒྱུད་རིམ་རེ་རེའི་ཁྲོད་ལ་འགལ་རྐྱེན་དང་བར་
ཆད་འབའ་ཞིག་སྐྲུན་གྱིན་ཡོད་པ་ཤེས།

གྲོང་གསེབ་འདི་ཚོའི་ནང་གི་གནས་ལུགས་ལ་རྨོངས་པའི་དབང་གིས་བྱུང་
བའི་ལྟ་སྤྱོད་དང༌། མི་དགེ་བའི་འབྲས་བུ་རྣམས་བཀག་སྡོམ་གྱི་འཆིང་རྒྱ་ཁོ་
ན་ཞིག་ཡིན་པ་གྷོ་ར་ཡིས་བསམ་བློའི་ལྟ་གྲུབ་སྣ་ཚོགས་དང་། ལས་ཀྱི་བྱ་བ་
འདྲ་མིན། དེ་བཞིན་དུ་ཁོང་ཚོའི་རྣམ་དཔྱོད་དང་འཕྲོད་བསྟེན། འགྲོ་བ་མིའི་
གཞི་རྩའི་ཆོས་ལུགས་ཀྱི་རྣམ་གཞག་སོགས་ལས་ཤིན་ཏུ་གསལ་པོར་མཐོང་ཐུབ་
པ་ཞིག་རེད། དེར་བརྟེན་ཁོ་ལ་མཚོན་ན་རང་ཉིད་ཀྱིས་རང་ཉིད་ལ་མུ་མཐུད་
དུ་རང་གི་སེམས་པ་དེ་ཉིད་འཆིང་ཐག་གི་དྲྭ་བས་ཡོངས་སུ་བསྡམས་ཏེ། འཁྲུལ་
སྣང་གི་དྲྭ་རྒྱ་རུ་ཚུད་འཇུག་ཐུབ་རྒྱུ་དེ་མི་སྲིད་པ་ཞིག་རེད།
བྱ་བའིབ རྒྱུད་རིམ་དེ་དག་ཐམས་ཅད་ཀྱི་ཐོག་མར་གྷོ་ར་ཡིས་གྲོང་གསེབ་
དེའི་ནང་གི་སྐྱེ་བོ་རིགས་དམན་པ་རྣམས་ཀྱི་ཁྲོད་དུ་དོ་སྣང་བྱུང་བ་ནི། གྲོང་གསེབ་
དེ་དག་གི་ནང་ལ་བུད་མེད་ཀྱི་གྲངས་ཉུང་དྲགས་པ་ཡིན་ནམ། དེ་མིན་རྒྱུ་མཚན་
གཞན་ཞིག་གི་ཡིན་ནམ། གཅིག་བྱས་ན་བུ་མོ་ཞིག་མནའ་མ་རུ་འཐོབ་པ་ལ་མནའ་
མའིབག་རྫོངས་ཤིན་ཏུ་ཆེན་པོ་ཞིག་འབུལ་དགོས་པའི་རྒྱུ་མཚན་གྱིས་ཀྱང་ཡིན་སྲིད།
གང་ལྟར་སྐྱེ་བོ་མང་པོ་ཞིག་གིས་ཁོ་ཚོའི་མི་ཚེ་ཧྲིལ་པོའི་རིང་ལ་གཉེན་སྒྲིག་མ་བྱས་
པར་བསྡད་ཡོད་པ་དང་། ད་དུང་སྐྱེ་བོ་གཞན་མང་པོ་ཞིག་གི་མི་ཚེའི་མཐའ་མཇུག་
ལ་སླེབ་རག་སྟེ། ཆེས་ལོ་ན་ཆེན་པོ་རུ་གྱུར་རག་བར་དུ་གཉེན་སྒྲིག་མ་བྱས་པར་
བསྡད་ཡོད་པ་རུདོ་སྣང་བྱུང་། ཕྱོགས་གཞན་ཞིག་ནས་བཤད་པ་ཡིན་ན། ཁྱོ་
བོ་འདས་གྲོངས་སུ་སོང་བའི་བུད་མེད་རྣམས་ཀྱིས་བསྐྱར་དུ་གཉེན་སྒྲིག་བྱེད་རྒྱུའི་
ཐད་ལ་དམ་དྲག་ཤིན་ཏུ་ཆེ་བའི་བཀག་རྒྱ་ནན་པོ་ཞིག་ཡོད་པ་དེས་རྐྱེན་བྱས་ཏེ། ཁྱིམ་
ཚང་མང་པོ་ཞིག་གི་ནང་ལ་ལུས་སེམས་བདེ་ཐང་གི་རང་བཞིན་དེ་ཉམས་རྒུད་དུ་

ཕྱིན་ནས་ཡོད་པར་མ་ཟད། དེའི་ཚབ་ཏུ་མི་དགེ་བའི་བྱ་བ་དང་བྱེད་དཀའ་བའི་
རིམ་པ་མང་པོ་ཞིག་རང་འདོད་དུ་འབྱུང་གི་ཡོད་པ་ཚང་མས་གཅིག་མཚུངས་སུ་
ཚོར་གྱིན་ཡོད་པ་དང༌། ཁོང་ཚོའི་ཁྲོད་ཀྱི་སྐྱེ་བོ་ཚང་མས་དེ་ལྟ་བུའི་ལྟས་ངན་གྱི་
ན་ཚ་དེའི་འགལ་རྐྱེན་དེ་ལ་བཟོད་བསྲན་དང༌། ངང་རིང་བྱེད་འདོད་ཀྱི་འདུན་
པ་གཏན་ནས་མེད་པར་མ་ཟད། དེས་ཁོ་ཚོ་རང་དབང་མེད་པར་བཅུམས་ནས་
ཡོད་པ་ཡང་ཤེས་ཀྱིན་ཡོད་པ་དེ་ལྟ་ནའང་། ཁོང་ཚོའི་ཁྲོད་ཀྱི་མི་སུ་ཞིག་ལ་ཡང་
དེའི་ཕྱོགས་ལ་ཡོ་བསྲང་བྱེད་རྒྱུའི་ཐབས་ལམ་ཞིག་གནས་གང་གི་ཕྱོགས་ནས་ཀྱང་
རྙེད་མེད་པ་ཞིག་རེད།
ཤེས་ཡོན་ཡོད་པའི་སྤྱི་ཚོགས་ཀྱི་ཁྲོད་དུ། སྲོལ་རྒྱུན་གྱི་ཡུལ་སྲོལ་གོམས་
གཤིས་སོགས་ལ་སྣང་ཆུང་དང་འཐུས་ཤོར་གཏན་ནས་འགྲོ་མི་ཉན་པར་འདོད་
པའི་གྷོ་ར་ཞེས་པའི་མི་དེ། ཁོ་རང་ཉིད་ཀྱིས་དེ་རིང་གྲོང་གསེབ་དེའི་ཁྲོད་ནས་
ཡུལ་སྲོལ་ལམ་ལུགས་ཀྱི་གོམས་གཤིས་དེ་དག་ལ་ཐད་ཀར་མུར་རྫོག་ཅིག་བྱས་
པ་དང་ཆབས་ཅིག་ཕམ་ཉེས་སུ་བཏང༌། ཁོས་ས་ཆ་དེ་གའི་ཆོས་པ་རྣམས་ལ་
གཏམ་བཤད་སྤེལ་ཏེ། ཁོང་ཚོ་དབང་དུ་བསྡུ་འདོད་ཀྱི་རེ་བ་བཅངས་ནའང་།
ཁོང་ཚོའི་ཕྱོགས་ནས་ཁོའི་བསམ་བློའི་ལྟ་གྲུབ་ལ་མོས་མཐུན་བྱས་ཏེ་ཁོ་ལ་རྒྱབ་
སྐྱོར་བྱེད་མཁན་གྱི་མི་གཅིག་ཀྱང་མ་རྙེད།
ཁོས་དེ་ཚོ་ལ་རང་ཉིད་ཀྱི་བསམ་བློའི་ལྟ་གྲུབ་རྣམས་བརྗོད་ཚེ། ཁོང་ཚོ་
དེ་མ་ཐག་ཏུ་ཁོའི་ཕྱོགས་ལ་ཁོང་ཁྲོ་ཟོས་ཏེ་སྐད་ཤུགས་ཆེན་པོ་དང་བཅས། ཁྱོད་
ཀྱིས་ང་ཚོ་ལ་སྐད་ཆ་དེ་ལྟར་བཤད་པ་དང་ཁྱོད་ལ་བསམ་ཚུལ་དེ་འདྲ་ཡོད་པ་
ཧ་ཅང་ཡག་པོ་རེད། ཡིན་ནའང་ཁྱོད་རང་བྲམ་ཟེ་ཚོའི་ངོས་ནས་ཐོག་མར་

ཁྱོ་བོ་འདས་གྲོངས་སུ་ཕྱིན་པའི་བུད་མེད་རྣམས་ཀྱིས་བསྐྱར་དུ་གཉེན་སྒྲིག་བྱེད་
ཆོག་པའི་ལག་ལེན་བསྟར་བ་ཡིན་ན། དེ་ངེས་པར་དུ་ཡག་པོ་ཡོང་བ་དང་།
དེ་རྗེས་ང་ཚོ་ཏན་ཏན་ཁྱོད་ཚོའི་མིག་དཔེའི་འོག་ལ་ཡོང་གི་རེད། ཅེས་བཤད།
ཁོང་ཚོའི་སེམས་ལ་དེ་ལྟ་བུའི་ཁོང་ཁྲོ་ཞིག་སྐྱེ་དགོས་པའི་རྒྱུ་མཚན་གཙོ་
བོ་དེ། ཁོང་ཚོའི་རྣམ་རྟོག་གི་འཆར་སྒོའི་ཁྲོད་དུ་ཁོང་ཚོ་རིགས་རུས་སྐྱེ་ཁུངས་
དམན་པའི་རྒྱུ་མཚན་ལ་བརྟེན་ནས། གྷོ་ར་ཡིས་ཁོང་ཚོ་ལ་མཐོང་ཆུང་དང་
བརྙས་བཅོས་བྱེད་ཀྱིན་ཡོད་པ་དྲན་གྱིན་ཡོད་པ་དང་། དེ་ལ་བརྟེན་ནས་ཁོང་
ཚོའི་སེམས་ལ། ཁོ་རང་ཚོ་ལྟ་བུའི་སྐྱེ་བོ་རྣམས་ལ་ཁོ་ཆོས་བཤད་དུ་ཡོང་བ་དེ་
ལ་ཁོང་ཚོའི་ངོས་ནས་ཚད་གཞི་དམའ་བོའི་ཀུན་སྤྱོད་དང་འདྲེས་པའི་སྒོ་ནས་
རྣམ་འགྱུར་སྟོན་རྒྱུ་དེ་ལན་ཡག་ཤོས་རེད་སྙམ་གྱིན་ཡོད་པ་ཞིག་རེད།
ཁོ་གྲོང་གསེབ་ཀྱི་གྲོང་སྡེ་འདི་དག་བརྒྱུད་ནས་འཆར་ཡན་དུ་རང་དགར་
འཁྱམ་བཞིན་པའི་དུས་ཚོད་ཀྱི་བརྒྱུད་རིམ་ཁྲོད་དུ། གྷོ་ར་ཡིས་གནད་དོན་གཅིག་
གི་ཕྱོགས་ལ་དམིགས་བསལ་དུ་དོ་སྣང་བྱུང་ཞིང་། དེ་ནི་ཐད་ཀར་མིང་ནས་བརྗོད་
པ་ཡིན་ན། གྲོང་གསེབ་དེ་ཚོའི་ཁྲོད་ཀྱི་ཁ་ཆེ་བ་རྣམས། ཞེས་བརྗོད་པ་དེ་ཚོ་རེད།
ཁོང་ཚོ་ལ་ཕན་ཚུན་རྡོག་རྩ་གཅིག་སྒྲིལ་བྱེད་པའི་འཇོན་ཐང་ཞིག་ཡོད་པ་ཁོའི་བློངོར
འཆར། ཁོས་གནད་དོན་དེའི་ཕྱོགས་ལ་བསམ་གཞིག་དང་བརྟག་དཔྱད་བྱས་
ཚེ། དུས་ནམ་ཞིག་གི་ཚེ། གྲོང་གསེབ་དེ་ཚོའི་ཁྲོད་དུ་བཀྲ་མ་ཤིས་པའི་འགལ་
རྐྱེན་དང་ཚབས་ཚེའི་རྐྱེན་ངན་སོགས་བྱུང་བ་ཡིན་ན། ཁ་ཆེ་བ་དེ་ཚོས་ཐབས
ལམ་གང་རུང་ཞིག་གི་འོག་ནས་དཔུང་པ་མཉམ་དུ་གཤིབས་ནས་ཧིན་དྷུབ་རྣམས
ཀྱིས་ནམ་ཡང་དེ་ལྟར་བྱེད་མི་སྲིད་པའི་དཀའ་ངལ་དེ་ལ་ཁོང་ཚོས་གདོང་ལེན་བྱས་

ཏེ། གཅིག་རོགས་གཅིག་ཕན་བྱེད་ངེས་པ་དེ་མཐོང་དུས། གྷོ་ར་ཡིས་ཁོ་རང་
ཉིད་ལ། ག་རེ་བྱས་ནས་འདི་འདྲའི་ཕན་ཚུན་བར་ཐག་ཉེ་ཞིང་ཁྱིམ་མཚེས་གྲོང་
པ་བྱས་ནས་བསྡད་ཡོད་པའི་ཚོགས་སྡེ་གཉིས་ཀྱི་བར་ལ་མི་འདྲ་བའི་ཁྱད་པར་ཆེན་
པོ་དེ་འདྲ་ཞིག་བྱུང་བ་ཡིན་ནམ། ཞེས་དྲིས་ཚེ། ཁོའི་སེམས་ཀྱི་ནང་ལ་གྱེན་དུ
ལངས་ནས་ཡོང་བའི་ལན་དེ་ལ་ཁོས་བདེན་ཁ་བྱིན་ནས། དེ་དངོས་ཡོད་ཀྱི་བདེན་
པ་འཁྲུལ་མེད་ལྟ་བུ་ཞིག་ཏུ་མོས་མཐུན་བྱེད་མ་འདོད། གང་ཡིན་ཟེར་ན། ཁ་
ཆེ་བ་རྣམས་ཁོང་ཚོའི་ཡུལ་སྲོལ་ལམ་ལུགས་དང་གོམས་གཤིས་སོགས་ཀྱིས་ཕྱོགས་
གཅིག་ཏུ་བསྡུས་པ་ཁོ་ན་ཙམ་ཞིག་མ་ཡིན་པར། ཁོ་རང་ཚོའི་ཆོས་ལུགས་ཀྱི
ཕྱོགས་ནས་ཀྱང་སྐུལ་འདེད་དང་ཤུགས་རྐྱེན་བྱས་ཏེ། ཁོ་ཚོ་མཉམ་གཅིག་
ཏུ་སྦྲེལ་བ་དེ་ལ་མོས་མཐུན་དང་ཁས་ལེན་བྱེད་རྒྱུ་དེ་ཁོ་ལ་མཚོན་ན་ཡིད་ཀྱི་ཟུག་
རྔུ་གཏིང་ཟབ་པ་ཞིག་རེད།
ཕྱོགས་གཅིག་ནས་བསམ་པ་ཡིན་ན། ཡུལ་སྲོལ་གྱི་འཆིང་ཐག་དེས་ཁོང་
ཚོའི་ཡུལ་སྲོལ་གོམས་གཤིས་ཀྱི་བྱེད་སྒོམཐའ་དག་དགེ་མཚན་མེད་པ་ཞིག་གི་འོག་
ལ་རྩིས་འབུལ་བྱེད་ཀྱིན་མེད་པ་དང་། ད་དུང་དེའི་ཐོག་ལ་ཁོང་ཚོའི་ཆོས་ལུགས
ཀྱི་ལྟ་གྲུབ་དང་འབྲེལ་བའི་ལམ་ལུགས་ཀྱི་ཞགས་པས་ཁོང་ཚོ་ཤིན་ཏུ་སེམས་ཐག་
ཉེ་བའི་ཚོགས་པ་ཁྱུ་གཅིག་ཏུ་སྦྲེལ་གྱིན་ཡོད་པ་རེད། ཁོང་ཚོ་ཕྱོགས་གཅིག་ཏུབསྒྲིལ་
ནས་བྱ་བ་གང་ཡང་རུང་བ་ཞིག་གི་ཐད་ལ་མཉམ་གཅིག་ཏུ་རྩོལ་བ་སྟེན་གྱིན་ཡོད
པ་དང་། དེ་ནི་མི་དགེ་བའི་བྱ་བ་ཁོ་ན་ཞིག་མ་ཡིན་པར་དགེ་བའི་བྱ་བ་དང་ཡང་
འབྲེལ་ཡོད་པ་དང་། དེ་ལྟ་བུའི་མཉམ་འབྲེལ་གྱི་འོག་ནས་བྱུང་བའི་རྣམ་དཀར་
གྱི་བྱ་བ་དེས། ཁོང་ཚོ་བུ་ལོན་གྱིས་གང་བའི་སྤྱི་ཚོགས་ཤིག་ཏུ་མ་བསྒྱུར་བར། རྒྱུ་

ནོར་གྱིས་ཕྱུག་པའི་དཔལ་འབྱོར་གྱི་བདག་པོ་ཁོན་རུ་བསྒྱུར་བར་མ་ཟད། ཛ་དྲག་
གི་བྱ་བ་ཞིག་གི་འགག་རྩ་རུ་ཐུག་དུས། སྐྱོབོ་སུ་ཞིག་ཡིན་ནའང་སྐད་ཅིག་མ་གཅིག་
གི་ནང་ལ་ཡང་རང་གི་བློས་ཐུབ་ཀྱི་གྲོགས་པོ་རྣམས་ཀྱི་རྒྱབ་རྩ་རུ་ལངས་ནས། ཁོ་
རང་ཉིད་ཀྱི་ཚེ་སྲོག་དམར་མཆོད་དུ་གཏོང་རྒྱུ་ལ་ཡང་ཐེ་ཚོམ་མེད་པ་ཞིག་རེད།
དུས་ནམ་ཞིག་གི་ཚེ། གྷོ་ར་རང་ཉིད་ཀྱི་སྤྱི་ཚོགས་ཤེས་ཡོན་ཡོད་པ་རྣམས
ཀྱི་ཚོགས་སྡེའི་ཁྲོད་དུ་ཡོད་པ་དེའི་ཚེ། ཁོས་རྩོམ་ཡིག་འབྲི་བ་དང་གཏམ་བཤད་
སྤེལ་བ་སོགས་བརྒྱུད་ནས། གཞན་ལ་དགག་སྒྲུབ་ཀྱི་རྩོད་པ་མང་པོ་བྱས་ཡོད་
པ་དང་། དེ་ནི་ཁོ་རང་ཉིད་ཀྱི་ངོས་ནས་སྐྱེ་བོ་གཞན་རྣམས་ལ་ཤུགས་རྐྱེན་སྤྲོད་
འདོད་པ་སོགས་ཀྱི་རྒྱུ་མཚན་འོག་ནས་བྱུང་བ་དང་། ཁོ་རང་ཉིད་ཀྱི་བསམ་
བློའི་རྣམ་རྟོག་གི་འཆར་སྒོ་དང་སྐྱེ་བོ་གཞན་རྣམས་རང་ཉིད་ཀྱི་བསམ་བློའི་ཁ་
ཕྱོགས་ཀྱི་ལམ་ཀ་རུ་འཁྲིད་པར་བྱེད་པའི་སྐད་ཆ་རྣམས་བརྒྱུད་ནས། རྒྱ་སེར་
མེ་ཏོག་གི་ཚོན་མདངས་ལྟ་བུའི་གདོང་གི་ཉམས་ལ་སེམས་ཀྱི་ཟུག་རྔུ་དྲག་པོ་འབར་
བཞིན་ཡོད་པ་དེ་ཁོ་རང་ཉིད་ཀྱི་ངོ་བོའི་གཤིས་ལུགས་ལྟ་བུ་ཞིག་རེད། དེ་ལྟ་
བུའི་བྱ་བ་རྣམས་ཁོས་དཀའ་ངལ་ཅི་ཡང་མེད་པའི་སྒོ་ནས་རྒྱུ་མཚན་དང་རིགས་
པ་སོགས་ཀྱིས་མཐའ་བཀག་ནས་ཞིབ་ཅིང་ཕྲ་བའི་གནས་སུ་བསྐྱལ་བ་མ་ཟད།
ཁོ་རང་ཉིད་ཀྱི་བསམ་བློའི་རྣམ་རྟོག་གི་ཚོར་འདུ་ཤུགས་དྲག་པོའི་ཟླ་བའི་འོད་ཟེར་
ཁྲོད་དུ་ཡང་ཅི་འདྲའི་དངོས་ཡོད་ཀྱི་བདེན་པའི་ཆོས་ཉིད་དགེ་མཚན་མེད་པའི་
ཉམས་རྒུད་ཀྱི་ཉེས་སྐྱོན་ཁོ་ན་ཞིག་འབྱུང་གི་ཡོད་པའི་ཡིད་ཀྱི་འཆར་སྒོ་དབང་
དུ་འདུ་དཀའ་བའི་གཟུགས་བརྙན་གྱི་སྣང་རིས་ཤིག་འགོད་ངེས་པ་ཞིག་རེད།
གང་ཡིན་ཟེར་ན་མིའི་སྤྱི་ཚོགས་ཀྱི་སྡེ་ཁག་བྱེ་བྲག་པ་ཞིག་ཁོའི་རྒྱལ་ཁབ་ཀྱི་འགལ་
-1190——

ཟླ་རུ་ལངས་ནས་རྒྱལ་ཁབ་དེའི་ཁྲོད་ཀྱི་ཡོད་ཚད་ཐམས་ཅད་མ་འགྲིགས་པ་དང༌།
མི་ལེགས་པ་ཞིག་ཏུ་ཆ་འཇོག་བྱས་ཚེ། ཁོའི་གཤིས་རྒྱུད་ཀྱི་ཚོར་འདུ་དེ་ཉིད་
རང་གི་རྒྱལ་ཁབ་བམ་མ་ཡུམ་རྒྱ་གར་ལ་ཆེས་ཆེར་དུང་བའི་རྒྱུ་མཚན་གྱི་འོག་
ནས། རང་གི་རྒྱལ་ཁབ་དེ་ནི་གོ་མེད་ཚོར་མེད་ཀྱི་གནས་ལྟ་བུ་ཞིག་ཏུ་བརྩིས་
པའི་མཐོང་ཆུང་དང་། ཁྱད་གསོད་ཀྱི་ཡུལ་ལས་སྐྱོབ་པའི་ཆེད་དུ་ཡོད་ཚད་
ཀྱི་བྱ་གཞག་ཐམས་ཅད་ཁོ་རང་ཉིད་ཀྱི་ཚོར་འདུ་ཕྲ་རགས་ཀྱི་འཛུམ་སྟོང་རྣམ་
པར་འཕྲོ་བའི་གསང་ཡོལ་གྱི་རས་གཞིའི་རྒྱབ་ལོགས་སུ་སྦས་སྐུང་བྱེད་རྒྱུའི་ཐད་
ལ་ཉིན་མཚན་དབྱེར་མེད་དུ་ཁོས་འབད་བརྩོན་བྱེད་ངེས་པ་ཞིག་རེད།
གྷོར་ཡིས་རང་གི་སྦྱང་བྱའི་སློབ་ཚན་རྣམས་བློཐོག་ནས་སྦྱངས་ཡོད་པ་དང་།
ཁོའིཡིད་ཀྱི་རེ་འདོད་ལ་རང་གི་རྒྱལ་ཁབ་ཀྱི་ནང་གི་བྱ་གཞག་ཡོད་ཚད་ཐམས་ཅད་
ཡང་དག་པ་དང་། དགེ་མཚན་ཅན་འབའ་ཞིག་ཡིན་པའི་ཞུགཏུགས་ཀྱི་སྟོང་སེམས་
འཆང་གི་མེད་པ་ཞིག་རེད། གང་ཡིན་ཟེར་ན་བསམ་བློའི་ལྟ་གྲུབ་ཆེ་གེ་མོ་ཞིག་
གི་འོག་ནས་གནས་ལུགས་གང་རུང་ཞིག་འཁྲུལ་སྣང་གི་བཅོས་མ་རུ ཆ་འཇོག་བྱས་
པ་དེ། བསམ་བློའི་ལྟ་གྲུབ་གཞན་ཞིག་གིས་དགེ་མཚན་ལྡན་པའི་བྱ་བ་བཀྲ་ཤིས་
པ་ཤིག་ཏུ་བརྩི་བཞིན་ཡོད་པ་དེ། སྤྱི་ཚོགས་ཀྱི་ནང་དུ་རང་བཞིན་གྱིས་དར་བའི་
ལྷན་སྐྱེས་ཀྱི་ཡིད་ཆེས་དང་འབྲེལ་བ་ཞིག་གི་འོག་ནས་ཡོང་གི་ཡོད་པ་དེ་ལ་ཁོས་ངོས་
ལེན་དང་གདེང་འཇོག་བྱེད་ཀྱིན་ཡོད་པ་ཞིག་རེད། དེར་མ་ཟད། ད་དུང་བྱ་
བའི་བརྒྱུད་རིམ་ལ་ཞུགས་དཀའ་བའི་ས་ཆ་ཁ་ཤས་ཀྱི་ཁྲོད་དུ་ཡང་ཁོ་གྱེན་དུ་ལངས་
ནས། ཁོ་རང་ཉིད་ཀྱི་ཡིད་ཆེས་དང་འབྲེལ་བའི་སྤོབས་པ་དེ་ཁེངས་དྲེགས་ཀྱི་རྣམ་
འགྱུར་དང་བཅས་ཕྱིར་མངོན་ནས། དེ་ལྟ་བུའི་སྤོབས་པ་དང་ཡིད་ཆེས་དེ་རང་
-1191—

གི་ལག་ཏུ་གཡུལ་ལས་རྣམ་པར་རྒྱལ་བའི་དར་ཆ་ཞིག་དང་འདྲ་བར་སྲ་བརྟན་དུ་
བཟུང་ནས། ཁ་གཏད་ཀྱི་ཚོགས་ཁག་དེའི་ཕྱོགས་ལ་མངོན་སུམ་འཛེམ་མེད་དུ་
མཆོང་ངེས་པ་ཞིག་རེད། རྒྱུ་མཚན་གང་གི་ཕྱིར་དུ་ཞེ་ན། ཁོའི་གཞི་རྩའི་ལྟ་གྲུབ་
ཀྱི་ལངས་ཕྱོགས་ཁྲོད་ཀྱི་དམ་བཅའ་ཞིག་ནི། རྒྱལ་ཁབ་སུ་ཞིག་ཡིན་ན་འང་ཐོག་
མར་དེའི་མི་མང་རྣམས་ཀྱིས་ངེས་པར་དུ་རང་གི་མ་ཡུམ་གྱི་རྒྱལ་ཁབ་དེའི་ཕྱོགས་
ལ་དམ་ཚིག་གཡོབ་མེད་པའི་ཡིད་ཆེས་བཅོས་མ་མ་ཡིན་པ་ཞིག་འབྱུང་བར་བྱེད་
དགོས་པ་དང༌། དེ་རྗེས་ལས་ཀྱི་རིམ་པ་གཞན་རྣམས་ལ་རིམ་བཞིན་ཞུགས་དགོས་
པའི་བསམ་ཚུལ་བཟུང་ཡོད་པ་ཞིག་རེད།
ཡིན་ནའང་ནམ་ཞིག་ཁོ་ཕྱི་རོལ་གྱི་གྲོང་གསེབ་རྣམས་ཀྱི་གནས་དེར་རང་
གི་གཏམ་བཤད་ལ་ཉན་མཁན་དང་རང་ཉིད་ལ་ཁུངས་སྐྱེལ་ར་སྤྲོད་ཀྱི་རྒྱུ་མཚན་
བཤད་ས་མེད་པ་དང་། ཁོ་རང་ཉིད་ཀྱི་ལྟ་གྲུབ་རྣམས་ཀྱི་འགལ་ཟླ་རུ་ལངས་ནས་
ཁོ་ལ་མཐོང་ཆུང་དང་མ་གུས་པའི་རྣམ་འགྱུར་སྟོན་མཁན་ཐམས་ཅད་ཀྱི་དཔའ་ཞུམ་
དུ་བཅུག་ནས་ཐལ་བའི་རྡུལ་དུ་བརླགས་ཏེ། ཁོང་ཚོའི་གཤིས་རྒྱུད་ཀྱི་ཚོར་བ་ལ
སྤྱང་གྲུང་འཛོམས་པའི་ངར་ཤུགས་སྤྲོད་དགོས་ས་མེད་པའི་ས་ཆ་དེར་འབྱོར་དུས།
ཁོས་རང་ཉིད་ལ་གནས་དེ་ནས་དངོས་ཡོད་ཀྱི་བདེན་པའི་ཕྱོགས་ལ་ཐབས་ལམ་
གྱི་རྣམ་གྲངས་གང་ཞིག་ཀྱང་བརྒྱུད་ནས་ར་སྤྲོད་བྱེད་ས་མེད་པའི་གནས་ཚུལ་དེ་
གཞི་ནས་རྟོགས། ཁོ་རང་ཉིད་ཀྱི་རྒྱུད་ཀྱི་རང་གི་རྒྱལ་ཁབ་ལ་བཅིང བའི་བརྩེ་དུང་
ཤུགས་དྲག་པོ་དེ་ཁོ་ན་ཉིད་ཀྱིས་ཁོའི་སེམས་རྒྱུད་ཀྱི་བདེན་པ་ངོས་གནས་པ་དེ་མ་
རྟོགས་པའི་བློ་དེ་སྔར་ལས་ཀྱང་གོ་རྟོགས་ཀྱི་ནུས་པ་ཤུགས་ཆེ་བ་ཞིག་ཏུ་བསྐྲུན༎ ༎

ལེའུ་དོན་གཅིག་པ།
༧ས
༄༅། །ད་ལྟ་ཀེ་ལ་ཤ་ཡིས་རང་གི་སྐེད་པ་ན་སྟོད་དཀྲིས་ཀྱི་ཁེབས་
ཤིག་གིས་གཡོགས་ཏེ། ལུས་ལ་འབུ་རས་ཀྱི་དར་གོས་ཤིག་གྱོན་པ་དང་ཆབས་
ཅིག་རྒྱབ་ཏུ་རྩྭ་རས་ཀྱི་ཁུག་མ་ཞིག་ཁུར་ནས། རང་ཉིད་ངོ་མ་ཧ་རེས་མོ་ཧེས་
ནེས་ཀྱི་འགྲམ་དུ་བཅར་ནས་མོ་ལ་གུས་འདུད་ཀྱི་འཚམས་འདྲི་བྱས། ཁོ་ཏན
ཏན་ལོ་ན་སུམ་ཅུ་སོ་ལྔ་ཡར་མར་ཞིག་ལ་སླེབས་ཡོད་པའི་མི་ཞིག་ལ་གཟུགས་
པོའི་བོངས་ཚད་ཐུང་ཐུང་དང༌། གདོང་གི་རྣམ་པ་སྒམ་ནན་ཅན་ཞིག་ལ་ལུས་
ཀྱི་སྐྱི་ལྤགས་གྲིམ་ཞིང་དམ་པ་ཅན་ཞིག་རེད། ཁོའི་མ་ནེའི་ཐོག་ལ་ཉི་ཚེ་བའི་
སྐྲངས་འབུར་ཉིན་ཤས་སོང་བ་ཞིག་ཡོད་པ་དང་། དེ་ནི་མཐོང་སྣང་ལ་ཕར་
བལྟས་ན། བཙས་མ་བརྔས་ཤུལ་གྱི་ཞིང་ཁའི་སོག་མ་ལྟ་བུ་ཞིག་རེད།
ཧ་རེས་མོ་ཧེས་ནེས་ཀྱིས་དུས་ཡུན་རིང་པོ་ཞིག་གི་བརྒྱུད་རིམ་ཁྲོད་དུ་རང་
གི་བཟའ་ཟླའི་ཁྱིམ་ཚང་གི་མི་ཞིག་དང་ལྷན་དུ་འབྲེལ་གཏུགས་བྱེད་རྒྱུ་སོགས་
མ་བྱུང་བ་དང་། དེ་རིང་ཁོང་ཚོའི་ཁྱིམ་ཚང་གི་མི་ཞིག་མཐོང་ཚེ་ཡིད་ཀྱི་དགའ་

སྤྲོ་འཕེལ་དྲགས་ནས། སེམས་ཀྱི་དགའ་ཚོར་དང་ངག་གི་སྒྲ་གདངས་གཉིས་
གཅིག་ཏུ་དྲིལ་ནས་སྐད་ཤུགས་ཆེན་པོ་དང་བཅས། ཡག་པོ་བྱུང༌། འདི་ནི་
ངས་གུས་ཞབས་དང་བརྩི་བཀུར་བྱེད་དགོས་པའི་རང་གི་གཟའ་ཟླ་ཡི་ཡབ་ངོ་
མའི་སྲས་རེད། མར་སྡོད། མར་སྡོད། ཅེས་བརྗོད་པ་དང་ཆབས་ཅིག་རྩྭ་
གདན་ཞིག་ཁོ་ལ་བཏང་སྟེ་ངག་ནས། ཁོ་ལ་ཆུ་ཞིག་འཐུང་འདོད་ཀྱི་འདུན་
པ་ཡོད་མེད་སོགས་ཀྱི་སྐད་ཆ་དྲིས།
ཀེ་ལ་ཤ་ཡིས་མོའི་དྲི་བ་ལ། ང་ལ་ངེས་པར་དུ་ཆུ་ཞིག་འཁྱེར་ཡོང་དགོས་
པ་དེ་འདྲ་མི་འདུག ཅེས་དང༌། ཁྱོད་རང་མཐོང་སྣང་ལ་གཟུགས་གཞི་ཧ་
ཅང་བདེ་ཐང་རེད་འདུག ཅེས་ལན་བརྒྱབས།
ཧ་རེས་མོ་ཧེས་ནེས་ཀྱི་སེམས་ལ། མོ་ལ་ཁྱོད་གཟུགས་གཞི་ཧ་ཅང་བདེ་
ཐང་རེད་འདུག་ཅེས་བརྗོད་པ་དེ་ནི་མཐོང་ཆུང་དང་ཁྱད་གསོད་ཀྱི་རིགས་ཤིག་
རེད་སྙམ་བཞིན་དུ་བསུན་སྣང་དང་བཅས་སྐད་ཤུགས་མཐོན་པོའི་སྒོ་ནས། རེད
ཁྱོད་ཀྱིས་སྐད་ཆ་དེ་ལྟར་ཅི་ལ་བཤད་རིགས་པ་ཞིག་རེད་དམ། ཞེས་བརྗོད་
པ་དང་མཉམ་དུ་མོའི་ལུས་སེམས་ཀྱི་ན་ཟུག་དྲག་པོའི་ཟུག་རྔུ་སྣ་ཚོགས་པའི་ཐོ་
གཞུང་དེ་ཁོ་ལ་མཐའ་བསྐྱལ་ནསབཀླག་རྒྱུའི་འགོ་བཙུགས། དེ་རྗེས་ད་དུང་
དེའི་ཐོག་ལ་སྣོན་པ་རུ། གལ་ཏེ་ངས་ཚེ་འདི་བློས་བཏང་ནས་འཆི་ཐུབ་པ་ཞིག་
བྱུང་ན། དེ་རྗེས་ཏན་ཏན་བསོད་ནམས་དམན་ཞིང་ཉམ་ཐག་པའི་ངའི་ལུས་
པོ་འདི་སྤང་ཐུབ་པ་ཞིག་རེད། ཅེས་བཤད།
ཀེ་ལ་ཤ་ཡིས་ཧ་རེས་མོ་ཧེས་ནེས་ཀྱིས་མི་ཚེའི་འཚོ་བ་ལ་མཐོང་ཆུང་བྱས་
པ་རུ་དགག་པ་བརྒྱབས་ཤིང༌། ཁོང་ཚོ་ཚང་མའི་སེམས་གཏིང་རུས་པའི་དཀྱིལ་
-1194-

ནས་ཁོང་ཚོའི་གཅེན་པོ་མེད་པ་ཡིན་ནའང༌། ཧ་རེས་མོ་ཧེས་ནེས་དེ་ཏན་ཏན་
མི་ཚེ་རིང་པོ་ཞིག་ལ་འཚོ་རྒྱུ་ཡིན་པའི་ཁུངས་སྐྱེལ་ལྟ་བུ་བྱེད་བཞིན་ཡོད་པ་ཞིག་
རེད། དེར་བརྟེན་ཁོའི་ངག་ནས། ཁྱོད་ཀྱིས་སྐད་ཆ་དེ་འདྲ་གཏན་ནས་མ་
བཤད་རོགས། རྒྱུ་མཚན་གང་གི་ཕྱིར་དུ་ཞེ་ན། གལ་ཏེ་ཁྱོད་རང་གསོན་
པོར་འཚོ་བཞུགས་མ་བྱས་པ་ཡིན་ན། དེ་རྗེས་ང་གཏན་ནས་གྲོང་ཁྱེར་ཀ་ལི་
ཀ་ཏཱ་ཡི་ནང་དུ་འབྱུང་མི་སྲིད་པ་ཞིག་རེད། མ་མཐའ་ཙམ་གྱི་དབང་དུ་བྱས་
པ་ཡིན་ནའང་། ཁྱོད་ཀྱི་ཁྱིམ་ཚང་འདིའི་ནང་ནས་ང་ལ་རང་གི་མགོ་བོ་སྐྱབས་
སུ་བསྟེན་སའི་གནས་ཤིག་རག་པ་རེད། ཅེས་བཤད།
ཁོས་རང་ཉིད་ཀྱི་གཉེན་ཉེ་རྣམས་དང་གྲོང་གསེབ་ནང་གི་གྲོང་པ་ཁྱིམ་
མཚེས་སོགས་ཀྱི་སྐོར་འགོ་ནས་མཇུག་བར་དུ་མོ་ལ་གསལ་བཤད་བྱས་རྗེས།
ཀཻ་ལ་ཤ་ཡིས་གློ་བུར་དུ་རང་ཉིད་ཀྱི་ཕྱོགས་ལ་སེམས་ཀྱི་ཁ་ཕྱོགས་བསྒྱུར་ཏེ་ངག་
ནས། ངས་ཚོད་དཔག་བྱས་པ་ཡིན་ན། ཁྱོད་ཀྱིས་སྔོན་ཆད་བཤད་པའི་ཁང་
པ་དེ་འདི་ཡིན་རྒྱུ་རེད། རེད་དམ། ཞེས་དྲིས།
ཧ་རེས་མོ་ཧེས་ནེས་ཀྱིས། རེད། ཅེས་ལན་བརྒྱབས།
ཀེ་ལ་ཤ་ཡིས་བསམ་གཞིག་དང་འབྲེལ་བའི་སྒོ་ནས། ངས་བལྟས་པ་
ཡིན་ན། ཁང་པ་འདི་སྲ་ཞིང་མཁྲེགས་པའི་རྩིག་གྱང་དང་འབྲེལ་བའི་འོག་ནས་
བསླངས་པ་ཞིག་རེད། ཅེས་བཤད།
ཧ་རེས་མོ་ཧེས་ནེས་ཀྱིས། ཁོའི་སེམས་རྒྱུད་ཀྱི་ཚོར་བའི་ངར་ཤུགས་
ལ་སྐུལ་སློང་གཏོང་རྒྱུའི་རེ་བ་འོག་ནས་སྐད་ཤུགས་ཆེན་པོ་དང་བཅས། ཕྱོགས་
གང་ནས་བསམ་གཞིག་དང་ཞིབ་དཔྱོད་བྱས་པ་ཡིན་ནའང་། ངའི་སེམས་ལ་

ཁང་པ་འདི་ཏན་ཏན་སྲ་ཞིང་མཁྲེགས་པའི་རྩིག་གྱང་སོགས་ཀྱིས་བསླངས་པ་
ཞིག་རང་རེད་བསམ་གྱིན་འདུག ཅེས་བཤད།
ཀེ་ལ་ཤ་ཡིས་རིག་པ་བསྒྲིམས་ནས། ཁང་པ་དེའི་ནང་གི་ཀ་བ་དང་གདུང་
ལྕམ་སོགས་རྒྱུ་སྤུས་ལེགས་པའི་ཤིང༌། སྲ་ཞིང་མཁྲེགས་པ་དང༌། ཁང་པ
དེའི་སྒོ་དང་སྒེའུ་ཁུངས་སོགས་ཨམ་ཤིང་ཁོ་ན་ལས་གྲུབ་པ་ཞིག་མིན་པ་སོགས་
ཀྱི་ཐད་ལ་དོ་སྣང་དང་འབྲེལ་བའི་བསམ་གཞིག་ནན་ཏན་བྱས། དེ་ཙམ་མ་
ཟད་ད་དུང་ཁོས་ཁང་པ་དེའི་རྩིག་གྱང་དེའི་སྲབ་མཐུག་དེ། སོ་ཕག་གཅིག་དང་
ཕྱེད་ཀ་ཁོ་ན་ཙམ་ཞིག་གམ། ཡང་ན་སོ་ཕག་གཉིས་བརྩིགས་པ་ཡིན་མིན་སོགས་
ཀྱི་ཕྱོགས་ལ་ཡང་བསམ་གཞིག་དང་དོ་སྣང་མི་བྱེད་རང་བྱེད་བྱུང་། ད་དུང་
ཁོས་ཧ་རེས་མོ་ཧེས་ནེས་ལ། ཐོག་རྩེག་གཉིས་ཀ་བསྡོམས་པའི་ཁང་པ་འདིའི་
ནང་དུ་ཁང་མིག་ཅི་ཡོད་སོགས་ཀྱང་འདྲི་རྩད་བྱས།
སྤྱིར་བཏང་བྱས་ན། ཁོ་རང་ཉིད་ཀྱིས་འདྲི་རྩད་དང་བསམ་གཞིག་བྱས་
པའི་འབྲས་བུའི་ཐད་ལ་ཁོའི་འདོད་པ་ཡོངས་སུ་ཚིམས་ཡོད་པ་ཞིག་རེད། དེ་ལྟ་
ནའང་ཁོ་ལ་མཚོན་ན། ཐོག་རྩེག་ཅན་གྱི་ཁང་པ་དེ་ལྟ་བུ་ཞིག་ལ་རིན་གོང་ཅི་ཙམ་
ཞིག་གནས་ཀྱིན་ཡོད་པའི་ཚོད་དཔག་བྱེད་རྒྱུ་དེ་ཧ་ཅང་ཁག་པོ་ཞིག་རེད། གང་
ཡིན་ཟེར་ན། ཁོ་སོ་ཕག་དང་རྩིག་འདམ་སོགས་ཀྱི་རིན་གོང་ཐད་ལ་ཆེད་དུ་འདྲིས་
གཤིབ་བྱེད་མྱོང་མཁན་དང་དེའི་ཐད་ལ་ཆེད་མངགས་ཀྱི་རྣམ་དཔྱོད་ཡོད་པ་ཞིག་
གང་ཡང་མ་རེད། དེ་ལྟ་ནའང་དེ་ལ་མ་ལྟོས་པར། ཁོས་རང་ཉིད་ཇི་ལྟར་ས་ལ་
བསྡད་པ་དང་མཉམ་དུ་རྐང་པའི་མཐེ་བོང་བརྐྱང་སྐུམ་བྱེད་བཞིན་དུ། ཁང་པ་
འདི་ལ་ཏན་ཏན་རྒྱ་གར་སྒོར་མོ་སྟོང་ཕྲག་བཅོ་ལྔ་ནས་ཉི་ཤུབར་ཀྱི་རིན་གོང་གནས་

ཀྱིན་འདུག་སྙམ་པའི་བསམ་བློའི་ཚོད་རྩིས་ཁོ་རང་ཉིད་ཀྱིས་རང་ཉིད་ལ་བརྒྱབས།
གང་ལྟར་ཡང་ཁོས་དེའི་ཕྱོགས་ལ་བསམ་གཞིག་དང་དོ་སྣང་ནན་ཆེར་བྱས་པ་མ་
གཏོགས། དེའི་སྐོར་ཁ་གསངས་ནས་སྐད་ཆ་གང་ཡང་མ་བཤད། དེ་རྗེས་ཁོའི་
ངག་ནས། སྙིད་མོ། ཁྱོད་ཀྱིས་བལྟས་པ་ཡིན་ན། ཁང་པ་འདི་ལ་མ་མཐའ་
སྒོར་མོ་སྟོང་ཕྲག་བདུན་ནམ་ཡང་ན་སྟོང་ཕྲག་བརྒྱད་ཙམ་ཞིག་གི་རིན་གོང་གནས་
ཡོད་རྒྱུ་རེད་བསམ་གྱིན་འདུག་གམ། ཁྱོད་ཀྱི་སེམས་ལ་དེ་འདྲ་ཞིག་རེད་དྲན་
གྱིན་མི་འདུག་གམ། ཞེས་དྲིས།
ཧ་རེས་མོ་ཧེས་ནེས་ཀྱིས་སྐད་ཤུགས་ཆེན་པོ་དང་བཅས་མོའི་སེམས་ཀྱི་ཚོར་
འདུ་དེ་ཁོའི་གྲོང་གསེབ་ཀྱི་གླེན་རྟགས་ཀྱི་ཐད་ལ་ཡིད་བསུན་པ་དང་འབྲེལ་བའི་སྒོ་
ནས། ཁྱོད་ཀྱིས་ཅི་ཞིག་ཤོད་ཀྱིན་ཡོད་དམ། སྟོང་ཕྲག་བདུན་བརྒྱད་ཅིག་རང་
ཡིན། རྒྱུ་མཚན་ག་རེ་ཞིག་གི་ཕྱིར་དུ་ཁང་པ་འདི་ལ་དེ་ཙམ་ཞིག་མ་གཏོགས་མི་
རིན་པ་རེད་དམ། ཁང་པ་འདི་ལ་སྒོར་མོ་སྟོང་ཕྲག་ཉི་ཤའི་འོག་ལ་རྒྱ་གར་སྒོར་
མོ་གཅིག་གི་བརྒྱ་ཆའི་ཊམ་ཀ་ཞིག་ཀྱང་ཕབ་ཐུབ་རྒྱུ་མ་རེད། ཅེས་བཤད།
ཀེ་ལ་ཤ་ཡིས་རང་གི་མཐོང་ཡུལ་དུ་ཡོད་པའི་དངོས་པོ་ཚང་མ་ལ་ཞིབ་
ཅིང་ཕྲ་བའི་སྒོ་ནས་བརྟག་དཔྱད་དང་མཉམ་འཇོག་བྱས་ཤིང་། ཁོའི་སེམས་
ལ་རང་ཉིད་ཀྱིས་མགོ་བོ་གཡུག་གཡུག་ཅིག་བྱས་པ་ཁོ་ནས་རང་ཉིད་ཕལ་ཆེར་
ཤིང་ཨ་ཀ་རུ་སྐྱ་བོ་དང་ཨ་ཀ་རུ་ནག་པོ་སོགས་ལས་གྲུབ་པའི་སྒེའུ་ཁུངས་དང༌།
སེང་ལྡིང་ནགས་མའི་གདུང་ལྕམ་ལས་གྲུབ་པའི་ཁང་ཆེན་སྤུས་ལེགས་འདིའི་བདག་
པོ་ལྟེ་བ་དེ་རུ་འགྱུར་སྲིད་པ་ཞིག་རེད་སྙམ་ནས་རྣམ་རྟོག་གི་འཆར་སྒོའི་ཁྲོད་དུ
འདོད་པ་ཡོངས་སུ་ཁེངས་པའི་རེ་བ་ཤུགས་ཆེན་པོ་ཞིག་རྒྱས། དེ་རྗེས་ཁོས་
-1197-

བསམ་གཞིག་དང་འབྲེལ་བའི་འོག་ནས། དེ་ཚོ་ཚང་མའི་ཕྱོགས་ལ་ངའི་བློར་
མི་འགྲོ་བ་དང་ཡིད་ལ་མི་འཐད་པ་དེ་འདྲ་གང་ཡང་མི་འདུག ཚང་མ་འགྲིག་
ངེས་པ་ཞིག་རེད། འོན་ཀྱང་བུ་མོའི་སྐོར་དེ་ཅི་འདྲ་ཞིག་རེད་དམ། ཞེས་དྲིས།
ཧ་རེས་མོ་ཧེས་ནེས་ཀྱིས་བྲེལ་ཚུབ་དང་འབྲེལ་བའི་སྒོནས། མོ་ལ་གློ་བུར་
དུ་མོའི་ཨ་ནེའི་ཁྱིམ་ནས་མགྲོན་བརྡ་ཞིག་འབྱོར་བ་དང་། དེ་ལ་བརྟེན་ནས་མོ་ཁོང་
ཚོའི་ཁང་པ་རུ་ཉི་མ་གསུམ་བཞི་ཞིག་གི་རིང་ལ་ཕྱིན་སོང༌། ཞེས་ལན་བརྒྱབས།
ཀེ་ལ་ཤ་ཡིས་དཀའ་ངལ་གྱི་རྒྱུ་རྐྱེན་དང་བསྡེབས་ནས། དེས་ན་ངས
མོ་ལ་ཚུལ་ཇི་ལྟར་འབྲེལ་གཏུགས་བྱེད་ཐུབ་རྒྱུ་རེད་དམ། ཞེས་དང་། ང་ལ་
ཁྲིམས་གཏུགས་ཁ་མཆུ་ཞིག་གི་གྱོད་དོན་ཞིབ་གཤེར་བྱེད་རྒྱུ་ཡོད། དེར་བརྟེན
ང་སང་ཉིན་བསྐྱར་དུ་ངེས་པར་དུ་འགྲོ་དགོས་ཡོད། ཅེས་བཤད།
ཧ་རེས་མོ་ཧེས་ནེས་ཀྱིས་ད་ལྟའི་གནས་སྐབས་ཀྱི་རིང་ལ། ཁྱོད་ཀྱི་ཁྲིམས་
གཏུགས་ཁ་མཆུ་དེ་རེ་ཞིག་ཟུར་དུ་འཇོག་རོགས། ཁྱོད་འདི་ནས་གཉེན་སྒྲིག
གི་དོན་རྐྱེན་དེ་གཏན་འབེབས་བྱས་ནས་མཇུག་མ་བསྒྲིལ་བར་དུ་སོང་ན་འགྲིག་
གི་མ་རེད། ཅེས་བཤད།
ཀེ་ལ་ཤ་རེ་ཞིག་བསམ་གཞིག་གི་ཀློང་དུ་ཚུད་པ་དང་ཆབས་ཅིག་ཁོའི་
སེམས་ལ། རེད། གལ་ཏེ་ཚོད་དཔག་བྱས་པ་ཡིན་ན། ངས་ཁྲིམས་གཏུགས་
ཁ་མཆུ་བྱེད་རྒྱུའི་ལས་ཀ་དེ་ཅམ་འཇོག་བྱས་པ་ཡིན་ན། ཁོང་ཚོས་ངའི་ཁ་གཏད་
དུ་བཅའ་ཁྲིམས་ཀྱི་བཀའ་ལུང་ཞིག་ཁོ་ན་གོ་རིམ་སྒྲིག་ཐུབ་རྒྱུ་རེད། དེ་ལ་ག་
རེ་ཡོད་པ་རེད་དམ། དེ་ལས་ང་རང་ཉིད་ཀྱིས་དང་པོར་འདི་ནས་ཕྱོགས་ཚང་
མ་ལ་ལྟ་ཞིབ་ལེགས་པ་ཞིག་བྱེད་དགོས་པར་མ་ཟད། དེ་རྗེས་གྱོང་དང་གུན་
-1198—

གསབ་ཀྱི་ཆེད་དུ་གྲ་སྒྲིག་ཅི་འདྲ་ཞིག་བྱེད་དགོས་པ་སོགས་ཀྱི་རིམ་པ་རྣམས་ཚུལ་
ཇི་ལྟར་འབྱུང་གི་ཡོད་མེད་ལ་ཡང་བལྟ་ཆོག་གི་རེད་སྙམ་པའི་བསམ་བློ་འཁོར།
དེ་རྗེས་ཅུང་མ་སོང་བར་གློ་བུར་དུ་ཁོའི་མིག་གཉིས་ཀྱིས་ཧ་རེས་མོ་ཧེས་ནེས་ཀྱིས་
ཕྱག་མཆོད་བྱེད་སའི་ཁང་མིག་དེ་མཐོང་བ་དང་། ཁང་མིག་དེའི་ནང་གི་ཟུར་
ཞིག་ཏུ་མོས་ཆུ་ཏོག་ཙམ་ཞིག་གསོག་འཇོག་བྱས་ཡོད་པ་མཐོང་བ་ལ་བརྟེན་ནས།
ཀེ་ལ་ཤ་ཡི་སེམས་ལ་མི་འདོད་པའི་ཚོར་བའི་སྐུལ་སློང་ཤུགས་ཆེན་པོ་ཞིག་རྒྱས་
ཏེ་སྐད་ཤུགས་ཆེན་པོ་དང་བཅས། སྙིད་མོ། དེ་ལ་ཆུ་བསགས་པ་ཡིན་ན
འགྲིག་གི་མ་རེད། ཅེས་བཤད།
ཧ་རེས་མོ་ཧེས་ནེས་ཀྱིས། དེ་ལ་གནད་འགག་ཅི་ཞིག་འདུག་གམ།
ཞེས་དྲིས།
ཀོ་ལ་ཤ་ཡིས། ཁྱོད་ཀྱིས་ད་ལྟ་ཆུ་གསོག་འཇོག་བྱས་ནས་ཡོད་པའི་གནས་
དེར། འདི་ལྟར་ཆུ་གསོག་འཇོག་བྱས་ན་གཏན་ནས་འགྲིག་གི་མ་རེད། ཅེས་
གསལ་བཤད་བྱས།
ཧ་རེས་མོ་ཧེས་ནེས་ཀྱིས་ནང་ཚགས་ཀྱི་ཚུལ་དུ། ཡིན་ནའང་དེ་ལ་ངས་
ག་རེ་བྱེད་དགོས་རེད་དམ། ཞེས་སྨྲས།
ཀེ་ལ་ཤ་ཡིས། མ་རེད། མ་རེད། གནས་དེར་ཆུ་གསོག་འཇོག་བྱས་
ན་གཏན་ནས་འགྲིག་གི་མ་རེད། རྒྱུ་མཚན་གང་གི་ཕྱིར་དུ་ཞེ་ན། ཁང་མིག་
དེའི་གཞི་མཐིལ་ལ་རུལ་སྐྱོན་འབྱུང་གི་རེད། མ་རེད་དམ། སྙིད་མོ། ངས
ཁྱོད་ལ་བཤད་ཆོག་པ་ཞིག་ལ། ཁྱོད་ཀྱིས་ཁང་མིག་དེའི་ནང་དུ་ཆུ་ཐིགས་པ་
ཙམ་ཞིག་ཀྱང་གཏན་ནས་མ་འཐོར་བ་བྱེད་རོགས། ཞེས་སྨྲས།
-1199—

ཀེ་ལ་ཤ་ཡིས་མོ་ལ། སུའུ་ཆར་རས་ཐ་ཡི་གཉེན་སྒྲིག་གི་སློང་ཆང་སྐོར་
གྱི་སྐད་ཆ་འདྲི་རག་བར་དུ་ཧ་རེས་མོ་ཧེས་ནེས་ཁུ་སིམ་མེར་བསྡད། ཧ་རེས་
མོ་ཧེས་ནེས་ཀྱིས། ཁྱོད་རང་གིས་མི་རིང་བར་མོའི་སྐོར་ལེགས་པར་ཤེས་རྒྱུ་
རེད། དུས་ད་ལྟ་ལ་ཐུག་གི་བར་དུ་ཁྱོད་རང་ཚོའི་མི་ཚང་ནང་ལ་མོ་ལྟ་བུའི་མནའ
མ་ཞིག་སླེབས་མྱོང་མེད་པ་དེ་ཙམ་ཞིག་ངས་ཁ་ཚོན་བཅད་ནས་བརྗོད་ཐུབ་ཀྱིན་
ཡོད། ཅེས་སྨྲས།
ཀེ་ལ་ཤ་ཡིས་སྐད་ཅོར་ཞིག་བརྒྱབས་པ་དང་ལྷན་དུ། ཁྱོད་ཀྱིས་སྐད་
ཆ་ག་རེ་ཤོད་ཀྱིན་ཡོད་དམ། ང་ཚོའི་ཕུ་བོ་གཉིས་པའི་མནའ་མ་དེ་་་
ཞེས་བརྗོད་པའི་མཚམས་དེར་ཧ་རེས་མོ་ཧེས་ནེས་ཀྱིས་ཁོའི་སྐད་ཆའི་
འཕྲོ་བཀག་སྟེ། ཨ་ལེ། ཞེས་དང༌། རྒྱུ་མཚན་ག་རེའི་ཕྱོགས་ནས་ཡིན་
ནའང་། མོས་ང་ཚོའི་སུའུ་ཆར་རས་ཐ་ལ་དོ་ཟླ་ནམ་ཡང་ཡོང་གི་མ་རེད། ཁྱོད་
ཀྱིས་སྐད་ཆ་ག་རེ་བཤད་རུང་མ་བཤད་རུང་། ཁྱོད་ཀྱི་གཅུང་པོ་ཆུང་ཤོས་དེའི
མནའ་མ་དེ། ཁྱོད་ཀྱི་ཕུ་བོ་གཉིས་པའི་མནའ་མ་ལས་ཡོངས་སུ་ཁྱད་པར་དུ་
འཕགས་པ་ཞིག་རེད། ཅེས་བཤད།
ཧ་རེས་མོ་ཧེས་ནེས་ཀྱིས་འགྲེལ་བཤད་དེ་ལྟར་དུ་རྒྱག་ངེས་པ་ཞིག་རེད།
གང་ཡིན་ཟེར་ན། ཀེ་ལ་ཤ་ཡི་ཕུ་བོ་གཉིས་པའི་མནའ་མ་དེ། ཧ་རེས་མོ་ཧེས་
ནེས་ལ་དགའ་མོས་ཆེན་པོ་ཞིག་དང་ཁོ་གཉིས་ཀྱི་བར་ལ་འབྲེལ་ལམ་ལེགས་པ་
ཞིག་མེད་པའི་རྒྱུ་མཚན་གྱིས་རེད། ཁོའི་སྤུན་མཆེད་གཉིས་པ་དང་ཆུང་ཤོས་
གཉིས་ཀྱི་མནའ་མ་གཉིས་ཀྱི་མཛེས་སྡུག་གི་འགྲན་བསྡུར་གྱི་ཕྱོགས་ལ་ཀེ་ལ་ཤ་
ཡི་སེམས་ཀྱི་ངར་ཤུགས་དེ་ཆེར་གཡོ་བཞིན་མེད་པ་ཞིག་རེད། ཡིན་ནའང་
-1200-

ཁོ་རང་ཉིད་ཀྱི་བསམ་བློའི་རྣམ་རྟོག་གི་འཆར་སྒོའི་ཁྲོད་ནས་གསར་དུ་སྤྲོས་པའི་
བུ་མོ་ཁམ་འབྲས་ཀྱི་སྟར་ཁའི་དབྱིབས་དང་ལྡན་པའི་མིག་ཟུང་ཆ་གཅིག་ལ། སྣ་
བ་ཐད་ཀར་རང་ཚུགས་སུ་བབ་ཡོད་པ་དང༌། ཧོར་གཞུའི་དབྱིབས་དང་འདྲ་
བའི་སྨིན་མ་འཁྱོག་པོར་གུག་པ་ལ། སྐྲ་ཡི་ལན་བུ་རྣམས་ཀྱི་སྣེ་མོ་རྣམས་མོའི་
སྐེད་པའི་མཚམས་སུ་སླེབས་ཡོད་པ་ཞིག་གི་ཐད་ལ་ཡིད་ཀྱི་རྒྱུ་བ་ཕྱོགས་བཞིན
ཡོད་པ་ཞིག་རེད།
ཧ་རེས་མོ་ཧེས་ནེས་ཀྱི་སེམས་ལ། མོ་རང་ཉིད་ཀྱི་ཕྱོགས་ནས་བལྟས་པ
ཡིན་ན། འབྱུང་འགྱུར་གྱི་བྱ་བ་དེའི་ཐད་ལ་རེ་བ་ཆེན་པོ་ཞིག་འདུག་སྙམ་པ་དྲན་
པ་དང་། རྒྱུ་མཚན་དེ་འདྲ་ལ་བརྟེན་ནས། མོའི་སེམས་ལ་བུ་མོའི་ཕྱོགས་སུ་ཡོད
པའི་སྤྱི་ཚོགས་ཀྱི་སྐྱོན་དང་ཉེས་པ་ཐམས་ཅད་ཀྱང་ཕལ་ཆེར་ཛ་དྲག་གི་ཉེས་སྐྱོན་
འཇིགས་སུ་རུངབ་ལྟ་བུ་ཞིག་ཏུ་མི་བརྩི་བར་འདུག་སྙམ་པའི་བསམ་བློ་འཁོར།།།

ལེའུ་དོན་གཉིས་པ།
།བྷི་ནོ་ཡིས་དེང་སང་ཞོགས་པ་ཆེས་སྔ་པོ་རུ་གྷོ་ར་ཕྱི་ལ་ཐོན་ནས་
འགྲོ་བཞིན་ཡོད་པ་ཤེས་ཀྱིན་ཡོད་པ་དང་། རྒྱུ་མཚན་དེ་ལ་བརྟེན་ནས། ཁོ་གཟའ་
ཟླ་བའི་ཞོགས་པ་སྔ་པོར་ཞོགས་པའི་སྐྱ་རེངས་མ་ཤར་བར་ནུན་ནག་གིས་བརྒྱངས་
ནས་ཡོད་པའི་སྐབས་དེར། གྷོ་ར་ཡི་ཁང་པ་རུ་སོང་ནས་ཐད་ཀར་ཐོག་ཁང་དུ་
ཡོད་པའི་ཁོའི་ཉལ་ཁང་དུ་ཕྱིན། ཁོ་གནས་དེར་འབྱོར་དུས་ཉལ་ཁང་ནང་དུ་གྷོ་
ར་མེད་པ་མཐོང་ཞིང་། དེ་ལ་བརྟེན་ནས་ཁོས་ནང་གི་གཡོག་པོ་ཞིག་ལ་གྷོ་ར་གང་
དུ་ཡོད་པའི་སྐད་ཆ་དྲིས། གཡོག་པོ་དེས་ཁོ་ལ་གྷོ་ར་ཕྱག་མཆོད་ཁང་དུ་བསྡད་
ནས་གསོལ་བ་སྨོན་ལམ་འདེབས་ཀྱིན་ཡོད་པའི་སྐོར་བཤད། སྐད་ཆ་དེ་གོ་བ་ལ་
བརྟེན་ནས་བྷི་ནོ་ཡི་སེམས་ལ་ཡ་མཚན་པའི་ཉམས་སྣང་ཅུང་ཟད་ཅིག་རྒྱས།
ཁོ་གནས་དེར་ཕྱིན་པའི་སྐབས་སུ། ཁོས་གྷོ་ར་ཆོས་སྤྱོད་ཀྱི་རིམ་པ་ཞིག་
གི་ཁྲོད་དུ་ཡོངས་སུ་ཞུགས་ནས་ཡོད་པ་མཐོང་། གྷོ་ར་ཡིས་དར་འཇམ་གྱི་སྨད་
དཀྲིས་ཞིག་གྱོན་ཡོད་པར་མ་ཟད། ད་དུང་དེའི་ཐོག་ལ་ཡང་དར་གོས་ཀྱི་གྱོན་
-1202-

ཆས་ལྷུག་ལྷུག་ཅིག་གྱོན་ཡོད་ནའང༌། ཁོའི་གཟུགས་སྟོབས་རྒྱ་ཆེན་པོ་དེའི་
ཆ་ཤས་ཕལ་ཆེ་བ་དམར་ཧྲེང་དུ་ལུས་ནས་ཁོའི་ཤ་མདོག་དཀར་པོའི་རྣམ་པ་དེ་
ཕྱིར་མངོན་བཞིན་ཡོད་པ་ཞིག་རེད།
བྷི་ནོ་ཡིས་གྷོ་རས་དངོས་གནས་རང་ཉིད་ཀྱི་རྟེན་འབྲེལ་གྱི་མཛད་སྒོའི་རིམ་
པ་དང་འབྲེལ་བའི་ཆོ་གའི་བྱེད་སྒོརྣམས་ལག་ལེན་དུ་བསྟར་བཞིན་ཡོད་པ་དངོས་
སུ་མཐོང་དུས། ཁོ་སྔར་ལས་ཀྱང་ཡ་མཚན་ཞིང་ཧོན་འཐོར་བར་གྱུར། གྷོ་
ར་ཡིས་རང་གི་ཉེ་འཁྲིས་སུ་རྡོག་སྒྲ་ཞིག་གྲགས་ནས་ཡོང་གི་ཡོད་པ་ཐོས་པ་ལ་
བརྟེན་ནས་ཚུར་གཅིག་བལྟས་ཚེ། བྷི་ནོ་དེར་ཡོང་གི་ཡོད་པ་མཐོང་། ཁོས་
འཇིགས་དངངས་དང་བཅས་སྐད་ཤུགས་ཆེན་པོའི་སྒོ་ནས། ཁྱོད་ཁང་མིག་
འདིའི་ནང་ལ་མ་ཡོང་། ཞེས་སྨྲས།
བྷི་ནོ་ཡིས་གདེང་ཚོད་ལྡན་པའི་སྒོ་ནས། ཁྱོད་ཀྱིས་དེ་ལ་དངངས་སྐྲག་
གཏན་ནས་བྱེད་དགོས་མ་རེད། ང་ནང་དུ་ཡོང་གི་མིན། ཡིན་ནའང་ང་འདིར་
ཁྱོད་ལ་འབྲེལ་གཏུགས་ཙམ་ཞིག་བྱེད་དུ་ཡོང་བ་ཡིན། ཞེས་སྨྲས།
དེ་རྗེས་གྷོར་ཡིས་གསོལ་འདེབས་སྨོན་ལམ་གྱི་མཚམས་བཞག་ནས་ཁང་
མིག་དེ་ལས་ཕྱིར་ཐོན་པ་དང་། ཕྱིར་ཐོན་ནས་ཁོའི་གྱོན་ཆས་རྣམས་བརྗེ་བོ་
བྱས་ཚར་རྗེས། ཁོས་བྷི་ནོ་ཡར་ཐོག་ཁང་དུ་ཁྲིད་ནས་ཁོ་གཉིས་དེར་བསྡད།
བྷི་ནོ་ཡི་ངག་ནས། སྤུན་མཆེད་གྷོ་ར། དེ་རིང་གི་ཉི་མ་དེ་གཟའ་ཟླ་བ་
ཡིན་པ་ཁྲོད་ཀྱིས་ཤེས་ཀྱིན་ཡོད་དམ། ཞེས་སྨྲས།
གྷོ་ར་ཡིས་དགོད་འཛུམ་ཞིག་བྱས་པ་དང་ཆབས་ཅིག དེ་རིང་གཟའ་
ཟླ་བ་ཡིན་མིན་གྱི་ཐད་ལ་དོགས་པ་མེད་པ་ཞིག་རེད། གཟའ་ཚེས་ཐོ་འགོད་
-1203-

བྱས་པའི་ལོ་ཐོ་ཡིས་ཕལ་ཆེར་ནོར་འཁྲུལ་བྱེད་རྒྱུ་མ་རེད། ཁྱོད་ལ་མཚོན་ནས་
བཤད་པ་ཡིན་ན་ནི། ཁྱོད་ཀྱིས་དེ་རིང་གི་ཉི་མ་དེ་ཚེས་པ་ཅི་ཞིག་ཡིན་པའི་ཐད་
ལ་སྣང་མེད་གང་བྱུང་གི་ཞར་མཆོང་གཏན་ནས་རྒྱག་མི་སྲིད་པ་ཞིག་རེད། དེར་
བརྟེན་ཕྱོགས་གང་ནས་བསམ་ནའང་དེ་རིང་གཟའ་མིག་དམར་གཏན་ནས་མ་
རེད། དེ་ཁ་ཚོན་བཅད་ནས་བཤད་ཐུབ་པ་ཞིག་རེད། ཅེས་སྨྲས།
བྷི་ནོ་ཡིས་ངག་འདར་བཞིན་དུ་ཚམ་ཚོམ་གྱི་སྒོ་ནས། ཁྱོད་རང་ཕལ་
ཆེར་དེ་རིང་ངའི་གཉེན་སྒྲིག་གི་མཛད་སྒོའི་རྟེན་འབྲེལ་ཐོག་ལ་ཡོང་རྒྱུ་མིན་པ
ངས་ཤེས་ཀྱིན་འདུག འོན་ཀྱང་ངས་ཁྱོད་ལ་དེ་རིང་དེའི་སྐོར་ཟུར་ཙམ་ཡང་
མ་བརྗོད་པར་དེ་ལྟ་བུའི་གཉེན་སྒྲིག་གི་རིམ་པའི་ཐེམ་སྐས་ཁྲོད་དུ་ངས་གོམ་པ་
ནམ་ཡང་སྤོ་མི་ཐུབ་ཞིག་རེད། རྒྱུ་མཚན་དེ་ལ་བརྟེན་ནས་ང་དེ་རིང་ཞོགས་
པ་སྔ་པོ་ཁྱོད་ཀྱི་འཁྲིས་སུ་ཡོང་བ་ཡིན། ཞེས་སྨྲས།
གྷོ་ར་ཡིས་ཁོའི་སྐད་ཆ་ལ་ལན་ཅི་ཡང་མ་བརྒྱབས་པར་བསྡད་ཅིང་། དེ་
རྗེས་བྷི་ནོ་ཡིས་ཡང་བསྐྱར་རང་གི་སྐད་ཆའི་འཕྲོ་མཐུད་དེ། དེས་ན་ཁྱོད་ངའི་
གཉེན་སྒྲིག་གི་མཛད་སྒོའི་ཐོག་ལ་མི་ཡོང་རྒྱུ་དེ་ཐག་ཆོད་ཅིང་གཏན་འཁེལ་བ་
ཞིག་རེད་དམ། ཞེས་སྨྲས།
གྷོ་ར་ཡིས། ང་ཁྱོད་ཀྱི་གཉེན་སྒྲིག་གི་ཐོག་ལ་ཡོང་གི་མིན། ང་དེར་
འགྲོ་ཐུབ་རྒྱུ་མ་རེད། ཅེས་ལན་བརྒྱབས།
བྷི་ནོ་ཁུ་སིམ་མེར་ཁ་རོག་ཏུ་བསྡད་ཅིང་། གྷོ་ར་ཡིས་རང་ཉིད་ཀྱི་ཚེ་སྲོག
གི་རྣམ་པར་ཤེས་པའི་ཁྲོད་དུ་ཡིད་ཀྱི་ཟུག་རྔུ་དྲག་པོ་ཞིག་གིས་ཁེངས་ནས་ཡོད
པ་དེ་ཕྱིར་མི་མངོན་པ་བྱེད་རྒྱུའི་ཆེད་དུ། དགོད་འཛུམ་ཞིག་བྱས་པ་དང་ཆབས་
-1204-

ཅིག་ངག་ནས། གང་ལྟར་ཡང་ང་དེ་ལ་མ་སོང་བ་ལ་གནད་འགག་ཅི་ཞིག་འདུག་
གམ། ཁྱོད་རང་ལ་གཡུལ་ལས་རྣམ་པར་རྒྱལ་བའི་རྒྱལ་ཁ་ཐོབ་ཡོད་པ་རེད།
རྒྱུ་མཚན་གང་གི་ཕྱིར་དུ་ཞེ་ན། ཁྱོད་ཀྱིས་ངའི་ཨ་མ་རང་གི་གཉེན་སྒྲིག་གི
མཛད་སྒོའི་རྟེན་འབྲེལ་ཐོག་ལ་བཀུག་ཡོད་པ་རེད། ངས་མོ་དེ་ལ་འགྲོ་རྒྱུའི་ཐད་
ལ་གང་ཐུབ་ཅི་ཐུབ་ཀྱི་སྒོ་ནས་བཀག་སྡོམ་དང་སྟངས་འཛིན་སོགས་ཀྱི་འགོག་
རྐྱེན་བཟོ་རྒྱུའི་འབད་བརྩོན་བྱས་ནའང་། ངས་མོ་དེ་ལ་འགྲོ་རྒྱུའི་ཕྱོགས་ནས་
ཚུར་བློ་ཁ་འགུག་ཐུབ་མ་སོང་། དེ་འདྲ་ཡིན་དུས་མཐའ་མཇུག་ཏུ་ང་ཁྱོད་ཀྱི
ལག་པ་རུང་རང་ཉིད་ཀྱི་ཨ་མའི་ཕྱོགས་ནས་ཀྱང་ཕམ་པ་དེ་ངས་ངོས་ལེན་བྱེད་
ཀྱིན་ཡོད། བྷི་ནོ། གཅིག་གི་རྗེས་ལ་གཅིག་བྱས་ཏེ། འཛམ་བུ་གླིང་གི་རྒྱལ་
ཁབ་ཐམས་ཅད་ཀྱི་ས་ཁྲ་ཚང་མ་ཚོན་མདོག་དམར་པོའི་འོག་ཏུ་ཁ་མདོག་སྒྱར་
འགྲོ་བཞིན་ཡོད་པ་རེད། དེར་བརྟེན་ང་རང་ཉིད་ཀྱི་ས་ཁྲ་གཅིག་པུ་དེ་མི་རིང་
བར་ངའི་ཕྱོགས་སུ་ལུས་རྒྱུ་རེད། ཅེས་བཤད།
བྷི་ནོ་ཡིས་མགོ་བོ་ནང་དུ་བསྒུར་ནས་ཞུ་བ་དང་བཅས། མ་རེད། སྤུན་
མཆེད། ཁྱོད་ཀྱིས་ང་ལ་ཁག་འདོགས་དང་ཡ་ལ་མ་འཛུགས། ངས་མོ་ལ་
ཡང་ནས་ཡང་དུ་ཁྱོད་རང་ངའི་གཉེན་སྒྲིག་མཛད་སྒོའི་རྟེན་འབྲེལ་གྱི་ཐོག་ལ་
ངེས་པར་དུ་ཡོང་དགོས་མ་རེད་ཅེས་བརྗོད་པ་ཡིན། འོན་ཀྱང་མོས་ང་ལ། བྷི་
ནོ་ཁྱོད་ཀྱིས་ཉོན་དང་། གལ་ཏེ་ཁྱོད་ཀྱི་གཉེན་སྒྲིག་གི་མཛད་སྒོའི་ཉིན་མོར་ཡོང་
མི་འདོད་མཁན་གྱི་སྐྱེ་བོ་རྣམས་ལ་ཁྱོད་ཀྱིས་མགྲོན་འབོད་བྱས་ནའང་ཁོང་ཚོ་
ཡོང་གི་མ་རེད། གལ་ཏེ་ཁྱོད་ཀྱི་གཉེན་སྒྲིག་གི་མཛད་སྒོའི་རྟེན་འབྲེལ་ཐོག་ལ་
ཡོང་འདོད་མཁན་གྱི་སྐྱེ་བོ་རྣམས་ལ་ཁྱོད་ཀྱིས་དེར་ཡོང་རྒྱུ་ལ་དགག་བྱ་དང་
—1205—

བཀག་སྡོམ་བྱས་པ་ཡིན་ནའང་ཁོང་ཚོ་ངེས་པར་དུ་ཡོང་གི་རེད། དེར་བརྟེན་
ཁྱོད་རང་དེའི་ཐོག་ལ་ཁ་རོག་ཏུ་བསྡད་ན་ཡག་གི་རེད་ཅེས་བརྗོད་སོང་། རེད།
གྷོ་ར། ཁྱོད་ཀྱིས་རང་ཉིད་ངའི་ལག་ནས་ཕམ་ཁ་འཁུར་དགོས་བྱུང་སོང་ཞེས་
རྗོད་ཀྱིན་ཡོད་པ་རེད། ཡིན་ནའང་ཁྱོད་ངའི་ལག་པ་ནས་ཕམ་པ་མ་རེད། ཁྱོད་
རང་ཉིད་ཀྱི་ཨ་མའི་ལག་པ་ནས་ཕམ་པ་རེད། དེར་བརྟེན་ཁྱོད་ཀྱིས་ཕམ་ཁ་
དེ་ངེས་པར་དུ་ངོས་ལེན་བྱེད་དགོས་རེད། དེ་ཡང་ཐེངས་གཅིག་ཙམ་ཁོ་ན་
ཞིག་མ་རེད། ཁྱོད་ཀྱིས་ཐེངས་མ་སྟོང་ཕྲག་མང་པོ་ལ་རང་གི་ཨ་མའི་ལག་ནས་
ཕམ་ཁ་ཉོ་དགོས་འབྱུང་གི་ཡོད་པ་རེད། ཁྱོད་ལ་འདི་ལྟ་བུའི་ཨ་མ་ཞིག་གནས་
གང་ཞིག་ནས་རྙེད་ཐུབ་རྒྱུ་རེད་དམ། ཞེས་སྨྲས།
འོན་ཀྱང་དུས་ནམ་ཞིག་གི་ཚེ་གྷོ་ར་ཡིས་རང་གི་ཨ་མ་བྷི་ནོ་ཡི་གཉེན་སྒྲིག་
གི་མཛད་སྒོའི་རྟེན་འབྲེལ་ཐོག་ལ་འགྲོ་རྒྱའི་ཐད་ལ་མོའི་བསམ་བློའི་ཁ་ཕྱོགས་
བསྒྱུར་རྒྱུའི་འབད་བརྩོན་གང་ཐུབ་བྱས་པ་དང༌། མོས་ཁོའི་སྐད་ཆ་ལ་ཉན་འཇོག་
མ་བྱས་པ་དེ་ལྟ་ནའང་ཁོའི་སེམས་ཀྱི་གཏིང་ལ་ཁོང་ཁྲོ་དང་དཀའ་སྡུག་གི་ཟུག་
རྔུ་ཅི་ཡང་མ་སྐྱེས་པར་མ་ཟད། དོན་དངོས་སུ་ཁོའི་སེམས་ཀྱི་གཏིང་ལ་བརྗོད་
དུ་མེད་པའི་སྤྲོ་སེམས་ཀྱི་ཚོར་འདུ་ཤུགས་ཆེན་པོ་ཞིག་སྐྱེས།
དེ་བཞིན་དུ་ད་དུང་ཁོའི་སེམས་ལ། བྷི་ནོ་དང་ཁོ་གཉིས་ཀྱི་བར་ལ་གང་
ལྟར་ཡང་ཅི་འདྲའི་སྟོང་ཆ་ཆེན་པོ་ཞིག་འབྱང་ངེས་པ་གཏན་འཁེལ་ནའང། བྷི་
ནོ་ཡིས་གྷོ་ར་ཁོ་རང་ཉིད་ཀྱི་ཨ་མས་བྷི་ནོ་ལ་ཟད་དུ་མེད་པའི་བྱམས་བརྩེ་ལྷད་
མེད་པ་དེ་ཁོའི་ཕྱོགས་ལ་བདུད་རྩི་བསིལ་མའི་ལྷ་ཡི་དངོས་གྲུབ་བཞིན་དུ་བསྩལ་
བ་དེ་ནམ་ཡང་ཕྱིར་བསྡུ་བྱེད་ཐུབ་རྒྱུ་མ་རེད་སྙམ་པ་དང༌། དེ་ལ་བརྟེན་ནས་
-1206-

ཁོའི་སེམས་ཀྱི་ནང་ལ་རེ་འདོད་ཡོངས་སུ་ཚིམས་པའི་སྤྲོ་བ་ཞིག་བརྟས་པར་མ་
ཟད། ཁོའི་རྒྱུད་ལ་ཞི་བདེ་བག་ཕེབས་ཀྱི་ཚོར་བ་ཡོངས་སུ་ཉམས་དགའ་བ་
ཞིག་སྐྱེས། བསམ་བློའི་ལྟ་གྲུབ་དང་ལངས་ཕྱོགས་འཛིན་ཚུལ་སོགས་གང་གི་
ཐད་ནས་བལྟས་པ་ཡིན་ནའང་། ཁོ་རང་ཉིད་བྷི་ནོ་ལས་དུས་རྟག་ཏུ་ཆེས་རྒྱང་
རིང་གི་གནས་ཤིག་ཏུ་ལོགས་སུ་འགྲོ་རྒྱུ་ཡིན་པ་དེ། ཕལ་ཆེར་གཏན་འཁེལ་
ནའང་ཉམ་རྒུད་དང་འཇིག་པ་མེད་པའི་ཨ་མ་ཞིག་གི་བྱམས་བརྩེའི་ལྕགས་སྒྲོག་
འདི་གཅིག་པུས་སྐྱེ་བོ་འདི་གཉིས་ཀྱི་མི་ཚེ་ཧྲིལ་པོ་དེ་མཛའ་མཐུན་གྱི་གྲོགས་པོ་
སྙིང་ཉེ་ཞིང༌། ཡིད་ཆེས་གཏིང་ཟབ་པའི་ཕྱོགས་གཅིག་ལ་མཉམ་གཅིག་ཏུ་
ཡོངས་སུ་བསྒྲིལ་ངེས་པ་ཞིག་རེད།
དེ་རྗེས་བྷི་ནོ་ཡིས། དེས་ན་སྤུན་མཆེད། ད་ང་འགྲོ་རྒྱུ་ཡིན། གལ་ཏེ་
ཁྱེད་རང་ངའི་གཉེན་སྒྲིག་གི་རྟེན་འབྲེལ་མཛད་སྒོའི་ཐོག་ལ་གཏན་ནས་ཡོང་ཐུབ་
ཀྱིན་མེད་པ་ཡིན་ན། ངས་ཁྱོད་ལ་དེའི་ཕྱོགས་ལ་རེ་སྒུག་བྱེད་རྒྱུ་མིན། འོན་
ཀྱང་ཁྱོད་ཀྱི་བསམ་བློའི་ནང་དུ་ངའི་ཁ་གཏད་དུ་བསླངས་པའི་མི་དགའ་མི་སྐྱིད་
པའི་སེམས་ཚོར་གྱི་གནས་ཤིག་ནམ་ཡང་མ་བསྐྲུན། གལ་ཏེ་ཁྱོད་ཀྱི་ངོས་ནས་
ངའི་མི་ཚེའི་ནང་དུ་ལོ་ལི་ཏཱ་དང་ངེད་གཉིས་མཉམ་གཅིག་ཏུ་བསྒྲིལ་བ་འདིས་
ཅི་འདྲའི་རླབས་ཆེན་གྱི་དམིགས་ཡུལ་མཐར་ཐུག་པ་ཞིག་ཡོངས་སུ་གྲུབ་པར་
བྱས་ཡོད་པ་དེ་གཅིག་པུ་ངོས་ཟིན་ཐུབ་པ་ཡིན་ན། དེ་རྗེས་ཁྱོད་ཀྱིས་ནམ་ཡང་
ལོ་ལི་ཏཱ་དང་ངེད་གཉིས་ཀྱི་གཉེན་སྒྲིག་གི་བྱ་གཞག་དེ། ཁྱོད་དང་ངེད་གཉིས་
ཀྱི་གྲོགས་པོའི་འབྲེལ་ལམ་དེ་གཏོར་བཤིག་ཏུ་གཏོང་བའི་རྒྱུ་རྐྱེན་ཞིག་ཏུ་འགྲོ་
འཇུག་གི་མ་རེད། དེ་ངས་ཁྱོད་ལ་ཁ་ཚོན་བཅད་ནས་བརྗོད་ཐུབ་རྒྱུ་རེད། ཅེས་
-1207-

སྨྲས་པ་དང་མཉམ་དུ་ཁོ་ཡར་ལངས་ནས་འགྲོ་རྩིས་བྱས།
གྷོ་ར་ཡིས་ཨུ་ཚུགས་ནན་སྐུལ་བྱས་ཏེ། བྷི་ནོ་མར་སྡོད། མར་སྡོད།
བཀྲ་ཤིས་པའི་དུས་ཚོད་ཀྱི་བརྒྱུད་རིམ་དེ་དགོང་དྲོའི་བར་དུ་འགོ་འཛུགས་རྒྱུ་
མ་རེད། ཁྱོད་ཀྱིས་ད་ལྟ་རང་འདི་འདྲའི་བྲེལ་བ་བྱེད་དགོས་དོན་ག་རེ་འདུག་
གམ། ཞེས་སྨྲས།
བྷི་ནོ་དེ་མ་ཐག་ཏུ་ཡང་བསྐྱར་མར་བསྡད་ཅིང༌། ཁོའི་ཚེ་སྲོག་གི་རྣམ
པར་ཤེས་པ་དེ་གློ་བུར་དུ་ཐོན་པའི་རེ་དོགས་མེད་པའི་རེ་འདུན་དང་བྱམས་བརྩེ་
ལྡན་པའི་འབོད་སྐུལ་དེས་ཡོངས་སུ་ཞུ་རུ་བཅུག དེ་རྗེས་གྲོགས་པོ་ཁོ་གཉིས་
ཀྱིས་དུས་ཡུན་རིང་པོར་སྐད་ཆ་མ་བཤད་པར་བསྡད་པའི་བར་མཚམས་བཅད་
དེ། སྔོན་ཆད་ལྟར་དུ་ཧ་ཅང་སྙིང་ཉེ་ཞིང་ནང་ཚགས་ཀྱི་ཚུལ་དུ་ཁ་བརྡ་ལབ་
གླེང་བྱེད་རྒྱུའི་འགོ་བཙུགས།
གྷོ་ར་ཡིས་བྷི་ནོ་ཡི་ཚེ་སྲོག་གི་རྒྱུན་ཐག་ཕྲ་མོའི་ཐོག་ལ་དེ་རིང་ཡོངས་སུ་
བསྟར་བའི་དབྱངས་ཀྱི་འདེགས་འཇོག་དང་གཅིག་མཚུངས་ཀྱི་རོལ་མོའི་དབྱངས་
རྟ་སྙན་ཞིང་འཇེབས་པ་ཞིག་ཡིད་ལ་བཅིང་ནས་བསྡད་ཅིང་། དེ་དང་བསྟུན་
ནས་བྷི་ནོ་ཡིས་བར་མ་ཆད་པར་སྐད་ཆའི་འཕྲོ་མཐུད་ནས་སྐད་ཆ་བཤད། བྷི་
ནོ་ཡིས་བྱ་བ་ཕྲན་ཙག་གི་དོན་རྐྱེན་རྣམས་ཀྱང་གནའ་བོའི་དཔའ་བོ་རྣམས་ཀྱི་
བྱུང་བ་བརྗོད་པའི་གཏམ་རྒྱུད་སྙན་དངགས་ཀྱི་རོལ་དབྱངས་ལ་བསྟིམས་པ་
ལྟར་དུ་སྙན་ཞིང་འཇེབས་པའི་ངག་ཏུ་དྲངས་ཏེ་ཡང་ཡང་བཟླས་བརྗོད་བྱས་
པ་དེ་དག གལ་ཏེ་ཆད་ལྷག་མེད་པར་ཡིག་ཐོག་ཏུ་བཀོད་པ་ཡིན་ན། དེ་དག་
ཐམས་ཅད་དོན་མེད་ཀྱི་ཅ་ཅོ་ལྟ་བུ་ཞིག་ཏུ་འགྱུར་ངེས་པར་མ་ཟད། ཁོ་རང་
-1208-

ཉིད་འཕྱ་དམོད་ཀྱི་ཡུལ་དུ་ཡང་འགྱུར་ངེས་པ་ཞིག་རེད། འདི་ལྟ་བུའི་ཟློས་གར་
གྱི་འཁྲབ་སྟོན་ངོ་མཚར་བ་ཞིག་བྷིནོ་ཡི་ཚེ་སྲོག་གི་རྣམ་པར་ཤེས་པའི་སྡིངས་ཆའི་
ཐོག་ལ་སླེབས་ཡོད་པ་ལ་ཁོ་རང་ཉིད་ཀྱིས་ཐུན་མོང་མ་ཡིན་པའི་ངག་གི་རྩལ་ལ་
དྲངས་ནས་གསལ་བཤད་དང་འགྲེལ་བརྗོད་བྱས་པ་དེ་ནི་ཅི་འདྲའི་དོན་གནད་
འགག་ལ་དྲིལ་བ་ཞིག་དང་། མཛེས་ཤིང་ལྟ་ན་སྡུག་པའི་འཇོ་སྒེག་གི་ར་བ་ལས་
མ་བརྒལ་བའི་བཤད་པ་ཡོངས་སུ་རྫོགས་པ་ཞིག་རེད་ཨང༌། འདི་ལྟ་བུའི་ཁོའི་
མི་ཚེའི་ནང་གི་དཔེ་མཚོན་གྱིས་ཡོངས་སུ་སྟོང་བའི་ཉམས་མྱོང་དེ་ཅི་འདྲ་ཞིག་
རེད་དམ། ཁོའི་ཚེ་སྲོག་གི་རྣམ་པར་ཤེས་པའི་མྱོང་བ་རུ་གྲུབ་པའི་ཚོར་བ་བརྗོད་
དུ་མེད་པ་དེ་ལྟ་བུའི་ཉམས་མྱོང་ཞིག་སྐྱེ་བོ་ཚང་མའི་རྒྱུད་ལ་སྐྱེ་མྱོང་ཡོད་པ་རེད་
དམ། སྐྱེ་བོ་ཚང་མ་ལ་དེ་ལྟ་བུའི་ཚོར་འདུ་ཁྱད་པར་ཅན་གྱི་མྱོང་བ་ལ་འཐམ་
འཁྱུད་བྱེད་པའི་སྟོབས་ཤུགས་དང་ནུས་པ་ཞིག་ཐོབ་ཡོད་པ་རེད་དམ།
བྷིན་ཁོ་རང་ཉིད་ཀྱི་ངོས་ནས་སྐྱེས་པ་ཕོ་དང་མོ་གཉིས་ཀྱི་བར་གྱི་སྤྱིར་བཏང་
གི་འབྲེལ་བ་དེ། ཚེ་འདི་སྣང་གི་བྱ་གཞག་ཆེད་དུ་གཉེར་བའི་སྤྱི་ཚོགས་ཀྱི་ཚོགས་
སྡེ་ཞིག་གི་ངོས་ནས་ཁྱད་པར་དུ་འཕགས་པའི་བྱ་བ་གལ་ཆེན་ཞིག་ཏུ་བརྩི་བཞིན་
མེད་པ་ངོས་ལེན་བྱེད་ཀྱིན་ཡོད་པ་དང་། དེ་ལ་བརྟེན་ནས་ཁོས་གྷོ་ར་ལ་ཐེངས་
མང་པོར། ཕོ་མོའི་བར་གྱི་སྤྱི་འགྲོས་ཀྱི་འབྲེལ་ལམ་དེ་ཁོས་འབྲེལ་བ་གཞན་
དག་དང་ནམ་ཡང་གཤིབ་བསྡུར་བྱེད་རྒྱུ་མིན། ཞེས་སྨྲས་ཡོད་པ་ཞིག་རེད།
དོན་དངོས་པོའི་ཕྱོགས་ནས་བསམ་པ་ཡིན་ན། བྷི་ནོ་ལ་དེ་རིང་བྱུང་བའི་གནས་
ཚུལ་འདི་འདྲ་ཞིག་སྔོན་ཆད་སྐྱེ་བོ་གཞན་ཞིག་ལ་བྱུང་མྱོང་ཡོད་མེད་དེ་ཡང་ཐེ་
ཚོམ་གྱི་གཞི་ཆེན་པོ་ཞིག་རེད། གལ་ཏེ་འཇིག་རྟེན་འདིའི་ནང་ལ་དེ་ལྟ་བུའི་ཉམས་

མྱོང་གི་ཚོར་བ་ཞིག་སླེབས་པ་ཡིན་ན། དེ་རྗེས་འགྲོ་བ་མིའི་རིགས་ཀྱི་སྤྱི་ཚོགས་
ཧྲིལ་པོ་དེ་ཏན་ཏན་མི་ཚེ་གསར་པའི་རླབས་རྒྱུན་གྱི་ཕྲེང་བ་ལང་ལོང་དུ་གཡོ་བའི་
རིམ་པ་རེ་རེའི་ཕྱོགས་ལ་ངལ་གསོ་གཏན་ནས་མེད་པར། དཔེར་ན། དཔྱིད་
དུས་ཀྱི་བསིལ་རླུང་དང་བསྡེབས་ནས་ལྗོན་ཤིང་ནགས་ཚལ་རྣམས་ཀྱིས་རང་རང་
གི་ཡལ་འདབ་དང་ལོ་མ་སྨིན་དུ་འཇུག་པ་དང་ཆབས་ཅིག ཤིང་འབྲས་ཀྱི་
མེ་ཏོག་གི་ཞལ་ཁ་ཕྱེ་བ་ལ་རྗེས་སུ་ཡི་རང་དང་དགའ་བ་བསྐྱེད་པ་ལྟ་བུ་ཞིག་རེད།
དེར་མ་ཟད་ད་དུང་སྐྱེ་བོ་རྣམས་ཀྱིས་རང་རང་གི་མི་ཚེ་དེ་ད་ལྟ་རང་ཉིད་ཀྱིས
ལག་ལེན་དུ་བསྟར་བཞིན་པ་ལྟར་ཉབ་བེ་ཉོབ་བེ་ཡི་ངང་ནས་བསྐྱལ་ཏེ་གཉིད
ཁུག་པ་དང་བཟའ་བཏུང་ལ་སྤྱོད་པ་ཙམ་ཞིག་གི་དབང་དུ་མི་གཏོང་བར། རང་
ཉིད་ཀྱི་སྟོབས་ཤུགས་དང་མཛེས་སྡུག་གི་རྣམ་པ་སོགས་རང་བཞིན་ལྷན་སྐྱེས་
ཀྱི་ཆོས་ཉིད་དང་བསྟུན་ནས་དབྱིབས་དང་ཁ་དོག་སྣ་མ་སྣ་ཚོགས་པའི་ཁྲོད་དུ
ངེས་པར་དུ་ཕྱིར་མངོན་པར་བྱེད་ངེས་པ་ཞིག་རེད།
དེ་ནི་སྒྱུ་མ་མཁན་གྱི་གསེར་གྱི་དབྱུ་གུ་ཡིན་ཞིང་། དེ་ལ་སྐྱེ་བོ་སུ་ཞིག་གིས་
རེག་ཐུག་བྱས་པ་ཡིན་ན། སེམས་ཀྱི་རྒྱུབ་གཞན་དུ་བཀག་ནས་དེ་ལ་རང་དགར་
སྣང་མེད་བྱེད་མི་ཐུབ་པ་ཞིག་ཡིན་པར་མ་ཟད། སྤྱིར་བཏང་གི་ས་ཆ་དཀྱུས་མ་
མང་པོའི་ཁྲོད་ཀྱི་སྐྱེ་བོ་རྣམས་ཀྱང་དེ་ལ་འཕྲད་པ་དང་རེག་ཐུག་བྱུང་བ་ཡིན་ན། སྤྱིར་
བཏང་མ་ཡིན་པའི་དམིགས་བསལ་བ་ཞིག་ཏུ་འགྱུར་བ་དང་། གལ་ཏེ་སྐྱེ་བོ་ཞིག་
གིས་ཐེངས་མ་གཅིག་ལ་ཤིན་ཏུ་དཀོན་པའི་ཉམས་མྱོང་གི་ནུས་ཤུགས་འདིའི་བྲོབ་
ཞིག་མྱངས་པ་ཡིན་ན། དེ་རྗེས་ཁོས་ཏན་ཏན་མི་ཚེའི་བདེན་དོན་ངོ་མའི་གོ་དོན་
རྟོགས་པའི་རྣམ་དཔྱོད་ཅིག་ངེས་པར་དུ་དོན་དུ་གཉེར་ངེས་པ་ཞིག་རེད།

བྷི་ནོ་ཡི་རྒྱུད་ལ་ཚད་མེད་པའི་དགའ་བ་མཆོག་ཏུ་གྱུར་བ་ཞིག་མྱོང་བཞིན་
དུ་ངག་ནས། གྷོ་ར། ངས་ཁྱོད་ལ་ཁ་ཚོན་བཅད་ནས་བཤད་ཐུབ་པ་ཞིག་ལ།
འགྲོ་བ་མི་རྣམས་ཀྱི་ལྷན་སྐྱེས་ཀྱི་རང་གཤིས་ངོ་མ་དེ་སྐད་ཅིག་མ་གཅིག་གི་རིང་ལ་
གཉིད་ལས་སད་པར་བྱེད་པའི་ཐབས་ལམ་ཉག་ཅིག་ནི་ཕོ་མོའི་བརྩེ་དང་གི་འབྲེལ་
བ་དེ་ཁོ་ན་རེད། དེའི་རྒྱུ་མཚན་དང་གནད་འགག་ཅི་ཡིན་ལ་ཁྱད་པར་མི་འདུག
ང་རང་ཚོའི་ཁྲོད་དུ་ཕོ་མོའི་བརྩེ་དུང་གི་རྣམ་རོལ་གྱི་སྤྲུལ་པའི་ཟློས་གར་གྱི་གནས་
སྟངས་དེ་ཧ་ཅང་སྐྱོ་བོ་ཡིན་པ་ལ་དོགས་པ་དང་ཐེ་ཚོམ་གང་ཡང་མེད་པ་ཞིག་རེད།
རྒྱུ་མཚན་དེ་ལ་བརྟེན་ནས་ང་རང་ཚོ་ཚང་མས་རང་རང་སོ་སོ་ལ་དེའི་གནས་ལུགས་
ཡོངས་སུ་རྟོགས་པར་བྱེད་རྒྱུའི་ཕྱོགས་ལ་གོ་སྐབས་ནམ་ཡང་སྤྲོད་ཀྱིན་མེད་པར་
མ་ཟད། ང་ཚོས་ང་རང་ཚོའི་ནང་ལ་ཅི་ཞིག་ཡོད་པ་ཡང་རྟོགས་ཐུབ་ཀྱིན་མེད་
པ་དང་། ང་ཚོས་རང་ཉིད་ཀྱི་གཤིས་རྒྱུད་ན་མི་མངོན་པའི་གསང་བ་ལྐོག་གྱར་
གང་ཞིག་ཡོད་པ་དེ་ཡང་ཕྱིར་མངོན་གསལ་བྱེད་ཐུབ་ཀྱིན་མེད་པ་ཞིག་རེད། ང་
ཚོ་ལྟ་བུ་ཞིག་ལ་མཚོན་པ་ཡིན་ན། རང་ཉིད་ཀྱི་ཚེ་སྲོག་གི་རྣམ་པར་ཤེས་པའི་ཁྲོད་
དུ་ཡོངས་སུ་བསྡུ་རུབ་བྱས་པ་གང་ཡིན་པ་དེ། དོན་མེད་དུ་ཆུད་ཟོས་སུ་ནམ་ཡང་
འགྲོ་འཇུག་ཐུབ་རྒྱུ་མ་རེད། སྐྱེ་བོ་ཐམས་ཅད་ཀྱི་ཕྱོགས་ལ་དེ་ལྟ་བུའི་སྤྲོ་ཉམས་
མེད་པའི་ཚོར་བ་ཞིག་དང་ཉམས་དགའ་བའི་བློ་སེམས་ཀྱིས་མ་འདང་བ་ཞིག་ཡོད་
པའི་རྒྱུ་མཚན་དེ་གང་རེད་དམ་ཞེ་ན། ཁྱོད་ལྟ་བུའི་མི་གཅིག་གཉིས་ཤིག་ཕར་ཕུད་
ནས་གཞན་མི་ཚང་མས། ང་རང་ཚོའི་གཤིས་རྒྱུད་ན་ཡིད་ཀྱི་རྣམ་པར་ཤེས་པའི་
བླ་སྲོག་བླ་ན་མེད་པ་ཞིག་ཡོད་པ་དེ་རྟོགས་ཀྱིན་མེད་པའི་རྒྱུ་མཚན་གྱིས་རེད། ང་
རང་ཚོའི་རྒྱུད་ཀྱི་སྤྱིར་བཏང་གི་ཤེས་པ་རགས་པ་དེ་ཚོ་དེ་ལྟ་བུའི་གནས་ལུགས་ངོ་
-1211-

མ་དེ་རྟོགས་པའི་ཐད་ལ་མིག་ཁ་ཟུམ་ནས་ཡོད་པ་ཞིག་རེད། ཅེས་སྨྲས།
བྷི་ནོ་ཡི་སེམས་ཀྱི་ཚོར་འདུ་ཤུགས་དྲག་པོའི་རླབས་རྒྱུན་དེ་མཚམས་འདིར་
སླེབས་དུས་མོ་ཧེམ་ཉལ་ཁྲི་ལས་ཡར་ལངས་ནས་ལག་པ་དང་གདོང་པ་ཁྲུས་བཤལ་
བྱེད་དུ་འགྲོ་ཞོར་དུ། གླལ་རྒྱངས་ཞིག་འཐེན་པའི་སྒྲ་གདངས་ཀྱིས་ཡོངས་སུམཚམས་
བཅད། དེར་བརྟེན་ཁོ་ཡར་ལངས་ནས་གྷོ་ར་ལ་གྱེས་བྲལ་གྱི་ཕྱི་ཕྱག་བྱས།
གྷོ་ར་ཡིས་དབུགས་ཀྱི་རྒྱུ་བ་རིང་པོ་ཞིག་འཐེན་པ་དང་ཆབས་ཅིག་ཐོག
ཁང་དུ་ཕྱིན་ཏེ། གནས་དེ་ནས་ཞོགས་པའི་སྐྱ་རེངས་ལ་ཉེ་བར་ཕྱོགས་པའི
རྒྱ་སེའི་མེ་ཏོག་གི་མདངས་ལྟར་དམར་བའི་ནམ་མཁའི་ཕྱོགས་ལ་བལྟས་ནས་
བསྡད། དུས་ཡུན་རིང་པོ་ཞིག་གི་བརྒྱུད་རིམ་ཁྲོད་དུ་ཁོས་རྐང་པ་བརྒྱབས་
ནས་ཡར་འགྲོ་མར་འགྲོ་བྱས་ཏེ་བསྡད་ཀྱང་། དེ་རིང་ཁོ་རྒྱུན་ལྡན་ལྟར་དུ་གྲོང་
གསེབ་ཀྱི་མི་རྣམས་ལ་ཡང་འབྲེལ་གཏུགས་བྱེད་དུ་མ་སོང༌།
ཉི་མ་དེའི་ཞོགས་པ་རུ། གྷོ་ར་ཡིས་རང་ཉིད་ཀྱི་རྣམ་པར་ཤེས་པའི་ཚེ་
སྲོག་གི་ཁྲོད་དུ་དུང་དུང་དུ་དྲན་པའི་འདུན་པ་ཞིག་དང་སེམས་པ་སྟོང་སང་ངེར་
སོང་བའི་སྟོང་ཆ་ཞིག་ཡོད་པ་ཚོར་ཞིང༌། དེ་ནི་བྱ་བ་ལས་ཀྱི་བརྒྱུད་རིམ་གང་
ཞིག་གི་རྣམ་པའི་ཐོག་ནས་ཀྱང་འདོད་བློ་ཚིམ་པ་ཞིག་གི་ཕྱོགས་ལ་བསྐྱལ་མི་ཐུབ་
པའི་ཤེས་རྟོགས་བྱུང་། དེ་ནི་ཁོ་རང་ཉིད་གཅིག་པུའི་ཕྱོགས་ལ་མ་ཡིན་པར་
ཁོའི་མི་ཚེ་ཧྲིལ་པོའི་བྱ་གཞག་དང་འབྲེལ་ནས་ཡོད་པ་ཞིག་ལ། དེ་ནི་ཕར་བལྟས་
ན་ཁོས་རང་ཉིད་ཀྱི་ལག་པ་ཕྱི་ལ་མཐོན་པོར་བརྐྱངས་ཏེ་ངག་ནས། ང་ལ་འོད་
སྟོང་རྣམ་པར་འཕྲོཞིང་མཛེས་སྡུག་རབ་ཏུ་འབར་བའི་འཛུམ་དཀར་གྱི་འོད་སྣང་
དགོས་ཡོད། ཅེས་རྗོད་བཞིན་ཡོད་པ་ལྟ་བུ་ཞིག་རེད།
-1212-

དེ་ལྟ་བུའི་འཛུམ་དཀར་གྱི་འོད་སྣང་དེ། སྔ་ས་ནས་ཕྱི་རོལ་གྱི་དངོས་པོ་རྫས་
ཡོད་པ་རྣམས་ཀྱི་ཕྱོགས་སུ་གྲ་སྒྲིག་ཟིན་ཡོད་པ་ལ་རྡོ་རྗེ་ཕ་ལམ་དང་གསེར་དངུལ་
གྱི་རྒྱན་ཆ་རྣམས་རིན་གོང་མཐོན་པོ་མིན་པ་ལྟ་བུ་ཞིག་དང་། ལྕགས་ལས་གྲུབ་
པའི་དངོས་པོ་དང་ལྕགས་འཛེར་རྣམས་རག་རྒྱུ་དཀའ་ལས་མེད་པ་ལྟ་བུ་ཞིག་དང་།
གང་ཞིག་ལ་ཡིད་ཀྱི་འདོད་པ་མཐའ་གཅིག་ཏུ་ཕྱོགས་ཡོད་པ་ནི་སེམས་གསོའི་བསླབ་
བྱ་དང་ཡིད་ཀྱི་རེ་འདོད་ཀྱི་འོད་སྣང་གིས་ཡོངས་སུ་གསལ་བར་བྱས་པའི་ཞོགས་
པའི་སྐྱ་རེངས་ཀྱི་སྣང་བ་འཇམ་ཞིང་བསིལ་བ་དང་། མཛེས་ཤིང་ལྟ་ན་སྡུག་པ་དེ་
གཅིག་པུ་ལ་ཡིད་ཀྱི་འདོད་པ་ཕྱོགས་ནས་ཡོད་པ་ལྟ་བུ་ཞིག་རེད།
དེ་ལྟ་བུའི་འཛུམ་དཀར་གྱི་འོད་སྣང་དེ་གནས་གང་ཞིག་ཏུ་འདུག་གམ། ང་
རང་ཚོ་ལ་རང་ཆས་སུ་ཡོད་པའི་དངོས་པོ་གང་ཡོད་པ་དེ་ཡར་རྒྱས་སུ་གཏོང་བར་
བྱེད་པ་ལ། ང་ཚོས་འབད་བརྩོན་དྲག་པོའི་ཐབས་ལམ་སྣ་ཚོགས་གང་ཡང་བསྟེན་
མི་དགོས་པ་ཞིག་རེད། ཡིན་ནའང་ང་ཚོས་དེ་ཚུལ་ཇི་ལྟར་འོད་སྟོང་གི་འཛུམ་ཟེར་
གྱིས་ཡོངས་སུ་ཕྱུག་པ་དང༌། མཛེས་ཤིང་ལྟ་ན་སྡུག་པའི་རང་བཞིན་ཅན་ཞིག་
ཏུ་བསྐྲུན་རྒྱུ་ལ་སྔར་ལས་ཀྱང་གྲ་སྒྲིག་ཨང་གསར་བྱེད་དགོས་པ་ཞིག་རེད། ཅེས་
ནམ་ཞིག་བྷི་ནོ་ཡིས་སྐད་ཆ་དེ་ལྟར་དུ་བཤད་ནས་ཡོང་སྟེ། ང་ཚོ་ལ་བཀྲ་ཤིས་པའི་
དུས་ཚོད་ངེས་གཏན་ཞིག་གི་སྐབས་སུ་སྐྱེས་པ་ཕོ་དང་མོ་གཉིས་ཀྱི་བར་གྱི་དུང་སེམས་
ཀྱི་བརྩེབའི་འོག་ན་སྐྱབས་འཚོལ་ས་ཞིག་རྙེད་པ་དང་། དེ་ལྟ་བུའི་དུང་སེམས་ཀྱི་
བརྩེབ་བརྗོད་དུ་མེད་པ་དང་ཉམས་རྟོགས་ཀྱི་མྱོང་བ་ཁྱད་པར་དུ་འཕགས་པ་དེས།
ང་རང་ཚོའི་ཚེ་སྲོག་གི་འཚོ་བ་ངོ་མ་དེ་ལ་འོད་སྣང་གི་འཛུམ་ཟེར་གསར་པ་ཞིག་གི་
སྣང་བ་སྦྱིན་ངེས་པ་ཞིག་རེད། ཅེས་འགྲེལ་བཤད་བརྒྱབས་པའི་སྐབས་སུ། གྷོ་
-1213-

ར་ཡིས་སྐད་ཆད་དེ་ལ་སྔོན་ཆད་ཁོས་ཇི་ལྟར་བྱེད་བཞིན་ཡོད་པ་དེ་ལྟར་དུ་འཕྱ་དགོད་
ཀྱི་རྣམ་པ་གང་ཡང་བྱེད་མ་ཐུབ།
གྷོ་ར་ཁོ་རང་ཉིད་ཀྱི་ངོས་ནས་དེ་ལྟ་བུའི་དུང་སེམས་ཀྱི་བརྩེ་བ་དེ། སེམས་
ཀྱི་རྣམ་པར་ཤེས་པ་གཉིས་ཀྱི་བར་ནས་གྲུབ་པའི་སྤྱིར་བཏང་གི་འབྲེལ་བ་ཞིག་མིན་
པ་དང་། དེ་ནི་སྐྱེ་བོ་ཞིག་གི་མི་ཚེའི་འདོད་དོན་ཡོངས་སུ་གྲུབ་པའི་ཐབས་ལམ་ཉག་
གཅིག་ཡིན་ཞིང་། དེ་ལྟ་བུའི་ཐབས་ལམ་གྱི་བརྒྱུད་རིམ་ཁྲོད་དུ་བྱ་བ་ཡོད་ཚད་
ཐམས་ཅད་རིན་ཐང་ལྡན་པ་ཞིག་ཏུ་འགྱུར་བར་མ་ཟད། དེས་ད་དུང་སྐྱེ་བོ་ཞིག་
གི་རྣམ་རྟོག་གི་བསམ་བློའི་འཆར་སྒོལ་ཕྱིའི་གཟུགས་གཞིའི་ཕུང་པོ་དང་ལྷན་དུ། ནང་
ཚེ་སྲོག་གི་འཚོ་བ་གསར་པའི་ཡོངས་སུ་ཁེངས་པའི་ལུས་རྟེན་ཞིག་བསྐྲུན་ངེས་པ་
ལ་ཡིད་ཆེས་དང་ངོས་ལེན་བྱེད་ཀྱིན་ཡོད་པ་ཞིག་རེད། དེ་ལྟ་བུའི་རིན་ཐང་ལྡན་
པའི་ཕོ་མོའི་དུང་སེམས་ཀྱི་བརྩེ་བ་དེས། ཕྱིའི་ལུས་པོ་དང་ནང་གི་སེམས་པ་གཉིས་
ཀྱི་ནུས་པ་དེ་དག་ལ་ལྡབ་ཉིས་འགྱུར་གྱི་འདོད་སྲེད་ཇེ་མང་དུ་བཏང་བ་ཙམ་ཞིག་
མ་ཡིན་པར། དེས་ཚེ་སྲོག་གི་འཚོ་བ་ངོ་མ་ལ་དམིགས་བསལ་གྱི་ཁྱད་ཆོས་ལྡན་
པའི་བྲོ་བ་གསར་པ་ཞིག་སྐྲན་གྱིན་ཡོད་པ་ཞིག་རེད།
ནམ་ཞིག་བྷི་ནོ་རང་ཉིད་སྤྱི་ཚོགས་ཀྱི་འགྲོ་འོང་ཐད་ནས་སྤྱི་ཚོགས་ཀྱི་སྐྱིད་
སྡུག་ནས་ཐོན་པའི་ཉིན་མོ་དེར། ཁོའི་ཚེ་སྲོག་གི་རྣམ་པར་ཤེས་པ་དེ་ཡིས་གྷོ་
ར་ཡི་སྙིང་དབུས་སུ་ཉེས་སྐྱོན་གྱི་དྲི་མས་མ་གོས་པའི་རོལ་མོའི་དབྱངས་རྟ་སྙན་
ཞིང་འཇེབས་ལ་དབྱངས་ཀྱི་འདེགས་འཇོག་གི་གདངས་མཉམ་པ་ཞིག་ཡོད་པ་
རྟོགས་པ་དང་ཆབས་ཅིག་བྷི་ནོ་རང་ཉིད་གནས་དེ་ནས་གྱེས་ཐོན་བྱས། ཡིན་
ནའང་ཉི་མ་དེ་རིམ་བཞིན་མདུན་དུ་སྐྱོད་པར་བྱེད་པའི་སྐབས་སུ། ཉེས་སྐྱོན་
-1214-

གྱི་དྲི་མས་མ་གོས་པའི་རོལ་མོའི་དབྱངས་རྟ་སྙན་ཞིང་འཇེབས་པ་དེས། དབྱངས་
ཀྱི་འདེགས་འཇོག་མཉམ་པའི་རོལ་མོ་དེ་མུ་མཐུད་ནས་བར་མ་ཆད་པར་རྒྱུན་
བསྲིངས་པ་ནི། དཔེར་ན། གཙང་ཆུ་ཆེན་པོ་གཉིས་རང་རང་གི་ཕྱོགས་ནས་
བཞུར་ཏེ་རྒྱ་མཚོ་ཆེན་པོའི་ཀློང་དུ་གཅིག་ཏུ་འདུ་བ་བཞིན་དུ་བྷི་ནོ་ཡི་བྱམས་བརྩེའི་
རླབས་རྒྱུན་དེ། གྷོ་ར་ཁོ་རང་ཉིད་ཀྱི་བྱམས་བརྩེ་དང་ལྷན་དུ་ཡོངས་སུ་འདྲེས་
ནས་རྒྱ་མཚོའི་རྦ་རླབས་ཀྱི་ཕྲེང་བ་གཅིག་གི་ཐོག་ལ་གཅིག་སྤུངས་ནས་རླབས་
སྒྲ་བར་མེད་དུ་ལྡིར་བ་ལྟ་བུ་ཞིག་ཏུ་གྱུར།
སྔོན་ཆད་གྷོ་ར་ཡིས་རང་ཉིད་ཀྱི་ངོས་ནས་ཐབས་ཤེས་གང་ཡོད་བྱས་ཏེ།
བསམ་བློའི་འཆར་གཞི་སྣ་ཚོགས་བཏོན་ནས་བྱ་བ་གང་ཞིག་གི་ཕྱོགས་ལ་གཉོམ་
ཆུང་ནུས་མེད་དང་། འགལ་རྐྱེན་བར་ཆད་བཏང་བ་དང་དབང་པོའི་སྤྱོད་ཡུལ་
དུ་མི་འགྱུར་བའི་ཆེད་དུ་སྒྲིབ་གཡོག་གི་བཅད་རྒྱ་དེ། གསང་ཡོལ་བཤམས་
ནས་གསང་སྦས་ཀྱི་བྱ་བ་གང་བྱེད་རྒྱུའི་ཐད་ལ་འབད་བརྩོན་གང་བྱས་པ་ཐམས་
ཅད། ད་ལྟ་མི་མངོན་པའི་གནས་དེ་ནས་ཡོངས་སུ་འབར་གས་སུ་ཕྱིན་ནས།
དངོས་པོ་རང་ཉིད་ཀྱི་གནས་ལུགས་ངོ་མ་དེ་ཕྱི་གསལ་ནང་གསལ་དང་འཁྲུལ་
བ་མེད་པའི་སྒོ་ནས་ཕྱིར་མངོན་གྱིན་ཡོད་པ་ཞིག་རེད། དེར་བརྟེན། གྷོ་ར་
ལ་ཕྱིན་ཆད་དེ་ལྟ་བུའི་བྱ་གཞག་དེ་ཚུལ་མིན་གྱི་བྱ་བ་ཞིག་གམ། ཡང་ན་ནག་
ཉེས་འཛུགས་ས་ཞིག་གམ། དེ་བཞིན་དུ་མཐོང་ཆུང་བརྙས་བཅོས་བྱེད་རྒྱུའི་
གནས་ལྟ་བུ་ཞིག་ཏུ་བརྩིས་ནས་དེ་ལ་ཁ་ངན་ཚིག་རྩུབ་ཀྱི་སྐུར་འདེབས་བྱེད་རྒྱུའི་
ནུས་པ་མེད་པ་ཞིག་ཏུ་གྱུར།
ཉི་མ་དེ་ཧྲིལ་པོ་ནི་དེ་ལྟ་བུའི་རྣམ་རྟོག་གི་འཆར་སྒོ་སྣ་ཚོགས་ཤིག་གི་འོག་

ནས་ཕྱིན་པ་དང༌། མཐའ་མཇུག་ཏུ་ཐོ་རེངས་ཀྱི་སྣང་བ་དེ་ས་གཞིའི་རྡུལ་གྱི་
དབྱིངས་སུ་ཐིམ་པའི་ཚེ། གྷོ་ར་ཡིས་སྟོད་དཀྲིས་ཤིག་ཡར་བླངས་ནས་དེ་རང་
ཉིད་ཀྱི་ཕྲག་པ་རུ་གཡུགས་པ་དང་ལྷན་དུ་ཁོ་རང་ཉིད་ཀྱིས་རང་ཉིད་ལ། ངས་
རང་ཉིད་མི་ཅི་འདྲ་ཞིག་ཡིན་མིན་དེ་གསལ་བྱེད་ཁུངས་སྐྱེལ་ངེས་པར་དུ་བྱེད་
རྒྱུ་ཡིན། དེ་མིན་ངས་རང་ཉིད་ཀྱི་མི་ཚེ་འདི་འཛམ་གླིང་འདིའི་ཁྲོད་ནས་ཕན་
ཐོགས་དང་དགེ་མཚན་ཅི་ཡང་མེད་པ་ཞིག་གི་ངང་དུ་བསྐྱལ་ངེས་པ་ཞིག་རེད།
ཅེས་ཁེར་བཤད་བརྒྱབས་པ་དང་མཉམ་དུ་ཕྱི་རོལ་གྱི་རྒྱ་ལམ་ཁྲོད་དུ་ཕྱིན།
གྷོ་ར་ཡི་སེམས་ཀྱི་ནང་དུ་འཛམ་གླིང་ཧྲིལ་པོ་འདིའི་ཁྲོད་ནས་སུའུ་ཆར་
རས་ཐ་ཡིས་ཁོའི་བཀོད་འདོམས་དང་འཆར་གཞིའི་འོག་ནས་མོ་ལ་བཀའ་
འགུགས་དང་སློབ་སྟོན་བྱེད་རྒྱུ་ལ་རེ་སྒུག་བྱས་ནས་བསྡད་ཡོད་པ་དེ་ལ་ཐེ་ཚོམ
གྱི་གཞི་ཙམ་ཡང་མེད་པ་ཞིག་རེད། དེར་བརྟེན་ཁོའི་ཕྱོགས་ནས་ཉི་མ་དེའི་
དགོང་མོ་རང་ལ་དེ་ལྟ་བུའི་བཀོད་འདོམས་ཀྱི་རིམ་པ་རྣམས་ཀྱི་ཆེད་དུ་མཐའ་
མཇུག་ཏུ་རང་ཉིད་ཏན་ཏན་སུའུ་ཆར་རས་ཐ་ཡིས་མོའི་ཕྱོགས་ལ་འབོད་འགུགས་
བྱེད་ངེས་པའི་སེམས་ཐག་གཙང་བཅད་བྱས། དེ་ལྟར་གྷོ་ར་མི་ཚོགས་མང་
པོས་བརྒྱངས་པའི་གྲོང་ཁྱེར་ཀ་ལི་ཀ་ཏཱ་ཡི་སྲང་ལམ་རྣམས་བརྒྱུད་དེ་འགྲོ་བའི་
སྐབས་ཀྱི་མཐོང་སྣང་དེ་ནི། ཁོ་ལ་ཕྱི་རོལ་གྱི་དངོས་པོ་དང་སྐྱེ་བོ་སུ་ཞིག་གི་ཕྱོགས་
ནས་ཐོག་ཐུག་དང་འཆང་རེག་བྱེད་ཀྱིན་མེད་པ་ལྟ་བུ་ཞིག་རེད། དེ་རྒྱུ་མཚན་
གང་གི་ཕྱིར་དུ་ཞེ་ན། ཁོའི་ཡུལ་ཅན་སེམས་པ་དེ་ཡུལ་གྱི་དམིགས་རྣམ་གཅིག
གི་ཕྱོགས་ལ་རྩེ་གཅིག་ཏུ་མཉམ་པར་བཞག་ནས་ཡོད་པར་བརྟེན། ཁོའི་ཤེས་
རྒྱུད་ཀྱི་སེམས་པ་དེ་ཁོའི་ལུས་རྟེན་གྱི་ཁྱབ་ཁོངས་ལས་ཡོངས་སུ་བརྒལ་ཏེ། རྒྱང་
-1216-

རིང་གི་ས་ཞིག་ན་ཕྱིན་ཡོད་པ་ཞིག་རེད།
ནམ་ཞིག་ཁོ་སུའུ་ཆར་རས་ཐ་ཡི་ཁང་པའི་མདུན་དུ་སླེབས་ཚེ། གྷོ་ར་ལ་
གློ་བུར་དུ་ཤེས་རྒྱུད་ཀྱིས་བསྡུས་པའི་ཡིད་ཀྱི་དྲན་ཤེས་ཤིག་སླར་ཡང་ཐོབ། སྔོན
ཆད་ཁོ་སུའུ་ཆར་རས་ཐ་ཡི་ཁང་པ་རུ་ཡོང་བའི་སྐབས་སུ་ཁང་པ་དེའི་སྒོ་བརྒྱབས་
ནས་ཡོད་པ་ཞིག་ཁོས་ནམ་ཡང་མཐོང་མྱོང་མེད་ནའང་། དེ་རིང་ཁང་པ་དེའི་སྒོ་
བརྒྱབས་ནས་ཡོད་པ་ཙམ་ཞིག་ཏུ་མ་ཟད། ནམ་ཞིག་གི་ཚེ་ཁོས་ཁང་པ་དེའི་སྒོ་
མོ་ལ་འབུད་རྒྱག་གཏོང་པའི་སྐབས་དེར། ཁང་པ་དེའི་སྒོམོ་ལ་ནང་ནས་སྒོལྕགས་
ཀྱང་བརྒྱབས་ནས་ཡོད་པ་ཡང་ཁོས་རྟོགས། དུས་ཀྱི་བརྒྱུད་རིམ་འཁྲུག་ཙམ་
ཞིག་གི་རིང་ལ་ཁོརྣམ་རྟོག་དང་ཐེ་ཚོམ་གྱི་ནང་དུ་ཚུད་ནས་རེ་ཞིག་དེར་ཡར་ལངས་
ནས་བསྡད་ཅིང༌། དེ་རྗེས་གཡོག་པོ་ཞིག་ཕྱི་ལ་ཡོང་རག་བར་ལ་ཁོས་ཤུགས་ཆེན་
པོའི་སྒོ་ནས་ཁང་པ་དེའི་སྒོ་མོ་ལ་ཐེངས་གཉིས་གསུམ་ཞིག་བརྡུངས། གཡོག་པོ་
དེ་ཕྱིར་ཡོང་ཚེ་གྷོ་ར་ས་སྲོད་ཀྱི་འོད་སྣང་མོག་མོག་ཏུ་གྱུར་བའི་ཁྲོད་དུ་ཡོད་པ་མཐོང་
ནས། ཁོས་རང་ཉིད་ལ་ཚུར་དྲི་བ་མ་བཏང་ནའང་ཕར་གྷོ་ར་ལ་སྲས་མོ་གཞོན་
ནུ་མ་ད་ལྟ་ནང་ལ་མི་འདུག ཅེས་བཤད།
གྷོ་ར་ཡིས་ཁོ་ལ། མོ་གང་དུ་ཕྱིན་སོང་ངམ། ཞེས་འདྲི་རྩད་བྱས།
གཡོག་པོ་དེས། མོས་ང་ལ་ང་ལོ་ལི་ཏཱ་ཡི་གཉེན་སྒྲིག་གི་རྟེན་འབྲེལ་མཛད་
སྒོའི་ཕྱོགས་ལ་གྲ་སྒྲིག་བྱེད་རྒྱུའི་ཐད་ལ་རོགས་པ་བྱེད་དུ་འགྲོ་དགོས་ཡོད། ཉིན་
གཉིས་གསུམ་ཞིག་གི་རྗེས་ལ་ཚུར་འོག་ཡོང་གི་ཡིན་ཞེས་བརྗོད་སོང༌། ཞེས་སྨྲས།
དུས་ཡུན་འཁྱུག་ཙམ་ཞིག་གི་བརྒྱུད་རིམ་ཁྲོད་དུ་གྷོ་ར་ཡིས་རང་ཉིད་གཉེན་
སྒྲིག་གི་མཛད་སྒོའི་རྟེན་འབྲེལ་གྱི་ཆོ་ག་བཤམ་སའི་གནས་དེར་འགྲོ་རྒྱུའི་སེམས་
-1217-

ཐག་ཧ་ལམ་བཅད་པ་དང་། དེ་བཞིན་དུ་ཁོ་དེར་འགྲོ་དང་མི་འགྲོ་ཡི་ཐེ་ཚོམ་
དང་སོམ་ཉིའི་དྲ་བར་ཚུད་ནས་ཡོད་པའི་སྐབས་དེར། སྔར་མཐོང་མྱོང་མེད་
པའི་སྐུཞབས་ཤིག་ཁང་པ་དེའི་ནང་ནས་ཕྱི་ལ་ཐོན་ཏེ་གྷོ་ར་ལ། སྐུ་ཞབས། ཁྱེད་
རང་འདིར་ཡོང་དོན་ཅི་ཞིག་ཡིན་ནམ། ཁྱེད་རང་ལ་ཅི་ཞིག་དགོས་ཀྱིན་
ཡོད་དམ། ཞེས་དྲིས།
གྷོ་ར་ཡིས་སྐུ་ཞབས་དེའི་སྤྱི་གཙུག་ནས་རྐང་མཐིལ་གྱི་བར་དུ་ཞིབ་ལྟ་ཞིག་
བྱས་རྗེས། ང་ལ་གང་ཡང་དགོས་ཀྱིན་མེད། ཐུགས་རྗེ་ཆེ། ཞེས་ལན་བཏབ།
ཀེ་ལ་ཤ་ཡིས་གྷོ་ར་ལ། ནང་དུ་ཤོག འདིར་ཏོག་ཙམ་ཞིག་གི་རིང་ལ་
སྡོད་རྒྱུ་མིན་ནམ། ཁྱོད་ཀྱིས་ཐ་མ་ཞིག་འཐེན་རྒྱུ་མིན་ནམ། ཞེས་ནན་སྐུལ་བྱས།
ཀེ་ལ་ཤ་ཡི་ཕྱོགས་ནས་བཤད་པ་ཡིན་ན། ཁོ་རང་ཉིད་ཀྱི་ཕྱོགས་ལ་རོགས་
པ་དང་ངོ་ཤེས་རྙེད་རྒྱུའི་ཐད་ལ་ཁ་སྟབས་སྐྱོ་བོ་ཅན་ཞིག་ཡིན་པར་བརྟེན། ཁོ་
བསམ་བློ་སྐྱོ་ལྷང་ངེ་བའི་མི་ཚེ་ཞིག་གི་བརྒྱུད་རིམ་ཁྲོད་དུ་གནས་ཡོད་པ་ཞིག་རེད།
དེར་བརྟེན་ཁོ་ལ་རོགས་པ་ཞིག་རག་ནས་དེ་དང་མཉམ་དུ་ཁ་བརྡ་ལབ་གླེང་བྱེད་
རྒྱུའི་གོ་སྐབས་ཤིག་ཐོབ་པ་ཡིན་ན། དེ་གཅིག་པུས་ཁོ་ལ་སེམས་ཀྱི་ངལ་གསོ་
ལྷོད་དུ་འབབ་པའི་གོ་སྐབས་ངེས་ཅན་ཞིག་བསྐྲུན་ངེས་པ་ཞིག་རེད། གང་ལྟར་
ཉིན་མོའི་དུས་ཚོད་ཀྱི་བརྒྱུད་རིམ་ཁྲོད་དུ་ཁོས་ལག་ཏུ་ཐ་མ་འཐེན་བྱེད་ཀྱི་ཧོར་
ཀ་ཞིག་བཟུང་ནས། ཕྱི་རོལ་གྱི་སྲང་ལམ་མཐའ་ནས་རྒྱ་ལམ་ཆེན་པོའི་དཀྱིལ་
གྱི་མི་ཚོགས་མང་པོའི་འགྲོ་འདུག་གི་འགྲུལ་བཞུད་ལ་བལྟས་ནས་འདུག་རྒྱུའི་
སྤྱོད་པ་བསྐྱངས་ཏེ་བསྡད། ཡིན་ནའང་ནམ་ཞིག་ས་སྲོད་ཀྱི་དུས་ཀྱི་འགྱུར་
བ་མངོན་དུ་གྱུར་ཏེ། ཁོ་ཁང་པ་དེའི་ནང་ནས་ངལ་གསོ་བརྒྱབས་ཏེ་འདུག་པའི་

སྐབས་སུ། ཁོ་ལ་སུན་སྣང་དང་ཡིད་ཐང་ཆད་པའི་ངལ་དུབ་ཀྱིས་མནར་ནས་
ཤི་ལ་ཁད་ཀྱི་མཚམས་སུ་བསྐྱལ། ཁོས་ཧ་རེས་མོ་ཧེས་ནེས་དང་མཉམ་དུ་གྲོས་
བསྡུར་བྱེད་དགོས་པའི་བརྗོད་གཞིའི་གནད་དོན་ཐམས་ཅད་གཏན་ལ་ཕབ་ཟིན་
ཡོད་པ་ཞིག་རེད། གང་ཡིན་ཟེར་ན། མོའི་སྐད་ཆ་དང་གྲོས་བསྡུར་ལབ་གླེང་
གི་བརྗོད་གཞི་དེ་ཚོ་དམིགས་ཡུལ་ངེས་ཅན་ཞིག་གི་ཚད་གཞིའི་འོག་ཏུ་བཅད་
མཚམས་བྱས་ཡོད་པ་ཞིག་རེད། དེར་བརྟེན་ཀེ་ལ་ཤ་ཡིས་མདུན་སྒོའི་ཉེ་འགྲམ་
གྱི་ཁང་མིག་ཆུང་ཆུང་དེའི་ནང་དུ། ཉལ་ཁྲི་ཞིག་བཞག་སྟེ་ལག་ཏུ་ཁོ་རང་ཉིད
ཀྱི་ཐ་མ་འཐེན་བྱེད་ཀྱི་ཧོར་ཀ་དེ་བཟུང་ནས་དུས་ཚོད་འགྲོ་རྒྱུའི་ཆེད་དུ་གཡོག་
པོ་དེ་ལ་གནས་དེ་ནས་ཁ་བརྡ་ལབ་གླེང་ཡང་ཡང་བྱེད་ངེས་པ་ཞིག་རེད།
གྷོ་ར་ཡིས། མིན། ཐུགས་རྗེ་ཆེ། ང་ལ་ད་ལྟ་འདིར་སྡོད་རྒྱུའི་དུས་
ཚོད་མེད། ཅེས་ལན་བརྒྱབས་ཤིང༌།
ཀེ་ལ་ཤ་ཡིས་ཁོ་ལ། ནང་དུ་ཡོང་ནས་ཏོག་ཙམ་བསྡད་དེ་ཐ་མ་ཞིག་
འཐེན་རོགས། ཞེས་འབོད་སྐུལ་བྱེད་རྒྱུ་དེ་ཁོའི་ངག་ཏུ་མ་དྲངས་པའི་སྔོན་ལ།
ཁོ་ཕྱི་རོལ་གྱི་ཟུར་གཞན་ཞིག་གི་ཕྱོགས་ལ་ལངས་ནས་བསྡད་ཡོད་པ་ཞིག་རེད།
གྷོ་ར་ཡི་ནང་བསམ་བློའི་ཁྲོད་དུ་ཁོ་རང་ཉིད་ཀྱི་མི་ཚེའི་བྱ་གཞག་ཁྲོད་ཀྱི་
བྱ་བ་གནད་འགག་ཆེན་པོ་དེ་ཚོ་རང་དགར་སྣང་མེད་དུ་གཏོང་མི་ཉན་པ་དང་།
དེ་ཚོ་ཁོ་རང་ཉིད་སྒེར་གྱི་རེ་འདོད་དང་དམིགས་ཡུལ་སོགས་ཀྱི་མཇུག་འབྲས་
ཁོ་ན་ཙམ་ཞིག་གཏན་ནས་མིན་པའི་ཡིད་ཆེས་བརྟན་པོ་བཅངས་ཡོད་པར་མ་
ཟད། ཁོས་རང་ཉིད་ཀྱི་རྒྱལ་ཁབ་ཀྱི་སྔོན་ལས་ཀྱིས་བསྐོས་པའི་ས་སྐྱོང་མི་ཡི་
དབང་པོ་དམིགས་བསལ་བ་ཁ་ཤས་ཤིག་གི་དམིགས་ཡུལ་མཐར་ཐུག་པ་དང་།

རེ་འདོད་ཡོངས་སུ་སྐོང་བར་བྱེད་པའི་ཆེད་དུ་རང་ཉིད་ཀྱི་སྐྱེ་བ་འདི་བླངས་པ་
ཡིན་པའི་གདེང་འཇོག་དང་ཡིད་ཆེས་ཀྱང་བྱེད་ཀྱིན་ཡོད་པ་ཞིག་རེད།
རྒྱུ་
མཚན་དེ་འདྲ་ལ་བརྟེན་ནས་ཁོ་རང་ཉིད་སྒེར་གྱི་མི་ཚེའི་ནང་གི་དོན་རྐྱེན་ཕྲན་
བུ་ཙམ་རེ་ཡིན་ནའང་། ཁོ་རང་ཉིད་ལ་མཚོན་ན་གནད་དོན་ཆེན་པོ་དང་ཡོངས་
སུ་འབྲེལ་ནས་ཡོད་པ་ཞིག་རེད། དེར་བརྟེན་ཁོ་དེ་རིང་དུས་ནམ་ཞིག་གི་ཚེ་
རང་ཉིད་ཀྱི་ཕྱོགས་ནས་སུའུ་ཆར་རས་ཐ་ལ་ཐུག་འདོད་ཀྱི་འདུན་པ་ཤུགས་དྲག་
པོའི་སྲེད་པ་ཞིག་བཅངས་ནས་ཡོང་སྐབས། སུའུ་ཆར་རས་ཐ་ཡི་ཁང་པ་ཁོའི་
ཁ་གཏད་དུ་སྒོ་བརྒྱབས་ནས་ཡོད་པ་དང་ཁོ་གཉིས་གདོང་ཐུག་བརྒྱབས་པ་དང་།
ནམ་ཞིག་ཁོས་སུའུ་ཆར་རས་ཐ་ཁྱིམ་དུ་མེད་པའི་སྐོར་དེ་ཐོས་པའི་ཚེ། ཁོའི་
སེམས་ལ་ཁོ་རང་ཉིད་ཀྱི་རེ་འདོད་ཀྱི་དམིགས་ཡུལ་ཐོག་ལ་གེགས་དབང་དང་
བར་ཆད་ཅིག་ཡོད་པའི་ནང་གི་ར་སྤྲོད་ཁུངས་འཕེར་བ་ཞིག་རེད་སྙམ་པའི་ཡིད་
ཆེས་བཟློག་ཏུ་མེད་པ་ཞིག་སྐྱེས།
སྐྱེ་བོ་སུ་ཞིག་གིས་གྷོ་ར་ཡི་གོམ་པའི་འདེགས་འཇོག་གི་རིམ་པ་ལ་ཐད་ཀར་
ལམ་སྟོན་བྱེད་ཀྱིན་ཡོད་པའི་གང་ཟག་དེ་ཉིད་ཀྱིས་གྷོར་ཁོང་གི་འདོད་པ་ལ་ཁ་ཕྱོགས་
དེའི་ཁྲོད་དུ་ཞུགས་ནས་འགྲོ་རྒྱུའི་མོས་མཐུན་དང་། ངོས་ལེན་མེད་པའི་གནད་
དོན་བློ་ངོར་ཆུད་དུ་བཅུག ཁོའི་མི་ཚེའི་ནང་ལ་ཁང་པ་འདིའི་སྒོ་མོ་བརྒྱབས་ནས་
ཡོད་པར་བརྟེན་སུའུ་ཆར་རས་ཐ་ཁོ་ལ་ཆེད་དུ་བཏང་བ་ཞིག་མིན་པ་དེ་ཧ་ཅང་གི་
གསལ་པོ་རུ་གྱུར། གྷོ་ར་ལྟ་བུའི་མི་ཞིག་ལ་མཚོན་ནས་བཤད་པ་ཡིན་ན། ཁོ་
རང་ཉིད་ཀྱི་འདོད་འདུན་དྲག་པོའི་སྲེད་པ་དེ་ཡིས་བསླུབྲིད་བཏང་སྟེདེའིགཞན་དབང་
དུ་འགྱུར་མི་སྲིད་པ་ཞིག་རེད། དེར་བརྟེན་ཁོ་ཏན་ཏན་སྤྲོ་སེམས་ཀྱི་དགའ་བ་དང་
-1220-

མྱ་ངན་གྱི་ཟུག་རྔུ་གང་རུང་གི་ཕྱོགས་ལ་རིས་སུ་བཅད་དེ་ཕྱོགས་གཅིག་ཏུ་གནས་
པའི་སྐྱེ་བོ་ཞིག་ཆགས་མི་སྲིད་པ་ཞིག་རེད། ཁོ་རྒྱ་གར་གྱི་བྲམ་ཟེ་པ་ཞིག་ཡིན་པར་
བརྟེན། ལྷ་དང་དཀོན་མཆོག་ལ་གསོལ་འདེབས་མཆོད་འབུལ་བྱེད་རྒྱུ་དེ་ཁོའི་
བགོ་སྐལ་གྱི་ལས་འགན་རེད། ཁོ་ནི་རྒྱ་གར་གྱི་ཆེད་དུ་སྐྱེབ་བླངས་པའི་གང་ཟག་
ཅིག་དང་། ཁོའི་ལས་ཀ་ནི་དམ་པའི་ཆོས་ཕྱོགས་དང་འབྲེལ་བའི་དཀའ་ཐུབ་ཀྱི་
བརྩོན་པ་བསྟེན་རྒྱུ་དེ་རེད། འདོད་ཆགས་དང་སྲེད་པ་སོགས་ཁོ་ལ་མཚོན་ན། འབྲེལ་
བ་གང་ཡང་མེད་པ་ཞིག་རེད། དེར་བརྟེན་གྷོ་ར་ཁོ་རང་ཉིད་ཀྱིས་རང་ཉིད་ལ་དཀོན་
མཆོག་གིས་ང་ལ་འདོད་པའི་དངོས་པོ་ལ་སྲེད་པའི་ཆགས་པའི་རྣམ་པ་དེ་ཐད་ཀར་
མངོན་གསལ་བྱས་སོང་། ཁོང་གིས་ང་ལ་དེ་བཅོས་ལྷད་མེད་པའི་གཙང་ཞིང་དྭངས་
པ་ཞིག་མིན་པར་མ་ཟད། དེ་ལྟ་བུའི་འདོད་པའི་ཆགས་སྲེད་ཀྱི་ཁྲོད་དུ་ཞི་བདེ་བག་
ཕེབས་ཀྱི་དགའ་ཉམས་ཤིག་མེད་པ་ཡང་བསྟན་སོང་། འདོད་པའི་ཆགས་སྲེད་
དེ་ནི་ཁ་དོག་དམར་པོ་དང་ལན་ཚའི་རོ་ཡི་ནང་དུ་བསྟིམས་པའི་ཆང་རག་ལྟ་བུ་ཞིག
ཡིན་པ་དང་། དེས་འགྲོ་བ་མི་ཡི་སེམས་ཁམས་ལ་ཞི་འཇམ་བག་ཕེབས་ཀྱི་དགའ་
ཚོར་འབྱུང་མི་འཇུག་པར་མ་ཟད། དེས་དངོས་པོ་མཐའ་དག་གི་རྣམ་པ་གཅིག་
ནས་གཅིག་ཏུ་སྒྱུར་བར་བྱེད་པ་ཞིག་རེད།
ང་དཀའ་ཐུབ་ཀྱི་བརྩོན་པ་ཉམས་སུ་ལེན་པའིཧིན་དྷུབའི་སྒྲིབ་སྦྱོང་པ་ཞིག་
ཡིན། ངའི་བསམ་བློའི་གོ་རྟོགས་ཀྱི་ཁྲོད་དང་མཆོད་འབུལ་གསོལ་འདེབས་
ཀྱི་ཁྲོད་དུ་དེ་ལྟ་བུའི་འདོད་པའི་དངོས་པོ་ལ་ཆེད་དུ་དམིགས་པའི་ཆགས་སྲེད་
དེ་ལ་གནས་འཆའ་ས་ཞིག་གཏན་ནས་མེད་པ་ཞིག་རེད། ཅེས་ཁོ་རང་ཉིད་
ཀྱི་རང་ཉིད་ལ་ཁེར་བཤད་བརྒྱབས།། །།

ལེའུ་དོན་གསུམ་པ།
» 9u
༄༅། །སུའུ་ཆར་རས་ཐ་ཡིས་དུས་ཡུན་རིང་པོ་ཞིག་གི་བརྒྱུད་རིམ་
ཁྲོད་དུ། ཧ་རེས་མོ་ཧེས་ནེས་ཀྱིས་བཙན་པོ་དབང་ཡོད་ཀྱི་གནོན་ཤུགས་ལ་
བཟོད་བསྲན་ངང་རིང་བྱས་ནས་ཡོང་ཞིང༌། ཉི་མ་དེ་དག་གི་རིང་ལ་མོ་ཨ་ནན་
དྷ་མོ་ཡེས་དང་མཉམ་དུ་གཤིབས་ནས་བསྡད་པའི་ཤུགས་རྐྱེན་འོག་ནས། མོའི་
སེམས་ལ་མོ་རང་ཉིད་ཀྱིས་སྔོན་ཆད་ནམ་ཡང་འདི་ལྟ་བུའི་སེམས་ཀྱི་མྱོང་བ་དངོས་
གནས་པ་ཞིག་ཚོར་མ་མྱོང་བ་ལྟ་བུའི་དབུགས་དབྱུང་གི་ཚོར་བ་གསར་པ་ཞིག
སྐྱེས། ཨ་ནན་དྷ་མོ་ཡེས་ཀྱིས་སུའུ་ཆར་རས་ཐ་མོ་ཡི་ཕྱོགས་ལ་བཅོས་མིན་
ལྷན་སྐྱེས་ཀྱི་རང་གཤིས་དང་བསྟུན་ནས་གཅེས་སྐྱོང་བྱས་པར་མ་ཟད། ཤིན་
ཏུ་སྙིང་ཉེ་བའི་འབྲེལ་ལམ་ཞིག་གི་བརྒྱུད་རིམ་ཁྲོད་དུ་ཁྲིད་པ་དེ་ལ་དཔག་ན། སུའུ་
ཆར་རས་ཐ་ཡིས་རང་ཉིད་སྔོན་ཆད་ཨ་ནན་དྷ་མོ་ཡེས་དང་འདྲིས་གཤིབ་མེད་
པའི་རྒྱུས་མེད་ཀྱི་མི་ཞིག་གམ། ཡང་ན་མོ་དང་ཨ་ནན་དྷ་མོ་ཡེས་ཀྱི་གཉིས་
ཀྱི་བར་གྱི་འབྲེལ་བ་དེ་བར་ཐག་རིང་པོ་ཞིག་ཡིན་པའི་ངོས་ལེན་དང་ཡིད་ཆེས་

བྱེད་རྒྱུ་དེ་མོ་ལ་མཚོན་ན་ཡིད་ཆེས་དཀའ་བ་ཞིག་རེད།
གང་ལྟར་ཡང་ཕར་བལྟས་ན་མོས་ཐབས་ལམ་གྱི་བརྒྱུད་རིམ་གང་རུང་
ཞིག་གི་འོག་ནས། བྱ་བ་ཐམས་ཅད་མོ་རང་ཉིད་ཀྱི་སེམས་ཀྱི་ནང་དུ་རྟོགས་
ཡོད་པ་ལྟ་བུ་ཞིག་ཡིན་པར་མ་ཟད། མོས་དེའི་སྐོར་ངག་ཏུ་དྲངས་ནས་མ་བརྗོད་
པ་དེ་ཙམ་གྱིས་ཀྱང་མོའི་སེམས་རྒྱུད་ཀྱི་ཚོར་འདུ་ལ་ཞི་བདེ་བག་ཕེབས་ཀྱི་བདེ་
ཉམས་ཤིག་སྐྲུན་ཐུབ་ཀྱིན་ཡོད་པ་ལྟ་བུ་ཞིག་རེད། སུའུ་ཆར་རས་ཐ་ཡིས་སྔོན་
ཆད་ནམ་ཡང་ངག་ནས། ཨ་མ། ཞེས་པའི་ཚིག་འདི་བརྗོད་མྱོང་མེད་པ་
ཞིག་རེད། དེ་ལྟ་ནའང་དེ་རིང་མོས་བྱ་བ་ཞིག་གི་ཐོག་ལ་ཁ་གཡར་ནས་ཨ་
ནན་དྷ་མོ་ཡེས་ལ་འབོད་དགོས་བྱུང་ཚེ་ལྷག་བསམ་ཟོལ་མེད་ཀྱི་སྒོ་ནས། ཨ་
མ། ཞེས་འབོད་རྒྱུའི་ཐ་སྙད་འདི་གསར་སྐྲུན་བྱས་ཤིང་། དེ་ཙམ་དུ་མ་ཟད་
མོ་ལ་འབྲེལ་གཏུགས་དང་ངེས་པར་དུ་ཨ་མ་ཞེས་འབོད་དགོས་ཀྱི་དགོས་མཁོ་
མེད་པའི་སྐབས་སུ་ཡང་མོས་ཨ་མ་ཞེས་འབོད་རྒྱུ་དེ་མཚམས་མ་བཞག
དུས་ནམ་ཞིག་གི་ཚེ། ལོ་ལི་ཏཱ་ཡི་གཉེན་སྒྲིག་གི་བྱ་གཞག་དང་འབྲེལ་
བའི་གྲ་སྒྲིག་ཐམས་ཅད་ཡོངས་སུ་གྲུབ་པའི་མཇུག་ལ་མོ་རང་ཉིད་ཀྱི་ཉལ་ས་ལ་
ཕྱིན་ནས་མར་བསྡད་དེ་ངལ་གསོ་བརྒྱབས་ནས་བསྡད་ཅིང༌། མོའི་སེམས་
ལ་གནད་དོན་གཅིག་ཁོ་ན་དྲན་ཐུབ་པ་དེ་ནི། ད་ཆར་མོས་ཨ་ནན་དྷ་མོ་ཡེས་
དང་ཚུལ་ཇི་ལྟར་གྱེས་བྲལ་བྱས་ནས་འགྲོ་དགོས་ཡོད་དམ་སྙམ་པའི་རྟོག་པ་དེ་
རེད། དེ་ལ་བརྟེན་ནས་མོ་རང་ཉིད་ཀྱིས་རང་ཉིད་ལ། ཨ་མ། ཨ་མ། ཨ་
མ། ཞེས་པའི་ཐ་སྙད་དེ་བསྐྱར་ཟློས་དང་རྗེས་ཟློས་བྱེད་རྒྱུའི་འགོ་བཙུགས།
ཇི་ལྟར་མོའི་ངག་ནས། ཨ་མ། ཨ་མ། ཞེས་བརྗོད་པ་དང་ཆབས་ཅིག་མོའི་
-1223-

སྙིང་གི་ཁ་ཁེངས་ནས་ཡོང་ཞིང་། དེ་ལ་བརྟེན་ནས་མོའི་མིག་ཆུའི་ཐིགས་པ་
རྣམས་རྒྱུན་མ་ཆད་པར་ཕྱི་རུ་ལུད་རྒྱུའི་འགོ་བརྩམས།
དེ་ལྟ་བུའི་དུས་ཀྱི་བརྒྱུད་རིམ་སྐད་ཅིག་མ་གཅིག་སོང་བའིམཚམས་ལ། མོས་
ཨ་ནན་དྷ་མོ་ཡེས་མོ་རང་ཉིད་དངོས་སུ་མོའི་ཉལ་ཁྲིའི་འཁྲིས་སུ་ཡར་ལངས་ནས་
བསྡད་ཡོད་པ་མཐོང་། ཨ་ནན་དྷ་མོ་ཡེས་ཀྱིས་མོའི་མགོ་ལ་ལག་པས་བྱིལ་བྱིལ་
གཏོང་བཞིན་དུ། ཁྱོད་ཀྱིས་ང་ལ་སྐད་གཏོང་གི་ཡོད་དམ། ཞེས་དྲིས།
ནམ་ཞིག་སུའུ་ཆར་རས་ཐ་ཡིས་མོ་རང་ཉིད་ཀྱིས་སྐད་ཤུགས་བརྒྱབས་
ནས། ཨ་མ། ཨ་མ། ཞེས་བོས་ཡོད་པ་དེ་རྟོགས་ཚེ། མོས་ཨ་ནན་དྷ་མོ་
ཡེས་ཀྱི་དྲི་བ་དེ་ལ་ལན་གང་ཡང་རྒྱག་མ་ཐུབ་པར། མོ་རང་ཉིད་ཀྱི་གདོང་པ་
ཨ་ནན་དྷ་མོ་ཡེས་ཀྱི་པང་དུ་མར་སྦས་ནས། ཨ་ནན་དྷ་མོ་ཡེས་ཀྱིས་ངག་ནས་
ཅི་ཡང་མ་བརྗོད་པར་མོའི་ཡིད་ཀྱི་གདུང་པ་ཞི་ཐབས་ཀྱི་བརྩོན་པ་བསྟེན་བཞིན་
པའི་དུས་ཚོད་ཀྱི་བརྒྱུད་རིམ་ཁྲོད་དུ། ངུ་ཟུག་གི་དབྱངས་རྟ་མགྲིན་ལ་གྱེར་
ནས་བསྡད། དེར་བརྟེན་ཉི་མ་དེའི་མཚན་མོར་ཨ་ནན་དྷ་མོ་ཡེས་སུའུ་ཆར་
རས་ཐ་དང་མཉམ་དུ་ཉལ།
ཨ་ནན་དྷ་མོ་ཡེས་ཀྱི་སེམས་ལ། བྷི་ནོ་ཡི་གཉེན་སྒྲིག་གི་མཛད་སྒོའི་ཉིན་
མོ་དེ་གང་མགྱོགས་ཅི་མགྱོགས་ཀྱི་ངང་ནས་འགྲོ་འཇུག་རྒྱུའི་འདོད་པ་མེད་པར་
བརྟེན་མོའི་ངག་ནས།བྷི་ནོ་དང་ལོ་ལི་ཏུ་གཉིས་ཁྱིམ་གཞི་གསར་དུ་འཛིན་རྒྱུའི་
ཐད་ལ་ལས་དང་པོ་པ་གཉིས་རེད། དེར་བརྟེན་ཁོ་གཉིས་ཀྱི་ཁྱིམ་གཞིས་ཀྱི་
དགོས་མཁོ་རྣམས་གྲ་སྒྲིག་ལེགས་པར་བྱས་ཏེ། ཐམས་ཅད་ལྷིང་འཇགས་
དང་སྟབས་འགྲིག་པ་ཞིག་མ་བྱུང་བའི་སྔོན་ལ། ང་འདི་ནས་ཐོན་ན་ཇི་ལྟར་
-1224-

འགྲིག་གི་རེད་དམ། ཞེས་སྨྲས།
སུའུ་ཆར་རས་ཐ་ཡིས། དེས་ན་ཨ་མ། ཉི་མ་འདི་ཚོའི་རིང་ལ་ང་ཁྱོད་
དང་མཉམ་དུ་ཏན་ཏན་འདུག་གི་ཡིན། ཞེས་བསམ་གཞིག་དང་ལྡན་པའི་སྒོ་
ནས་ལན་བརྒྱབས།
སྐབས་དེར་ལོ་ལི་ཏཱ་ཁོ་གཉིས་ཀྱི་སྐད་ཆའི་བར་ལ་ཞུགས་ནས་འདོད་མོས་
ཤུགས་དྲག་པོ་དང་བཅས། རེད། ཨ་མ། ཉི་མ། དེ་ཚོའི་རིང་ལ་གཅེན་མོ་
སུའུ་ཆས་ང་ཚོ་དང་མཉམ་དུ་འདུག་འཇུག་རོགས། ཞེས་སྨྲས།
སྐད་ཆ་དེ་སཱ་ཏི་ཤ་ཡིས་གོ་ཚེ། དགའ་སྤྲོའི་ཞབས་བྲོ་འཁྲབ་བཞིན་དུ་
ནང་དུ་བརྒྱུགས་ཡོང་ནས་སུའུ་ཆར་རས་ཐ་ཡི་སྐེ་ལ་ཁོ་རང་ཉིད་ཀྱི་ལག་པ་གཉིས་
ཀྱིས་དམ་འཁྱུད་བྱས་པ་དང་ཆབས་ཅིག་སྐད་ཤུགས་ཆེན་པོ་དང་བཅས། རེད།
གཅེན་མོ་ང་ཡང་འདུག་གི་ཡིན། ཞེས་སྨྲས།
སུའུ་ཆར་རས་ཐ་ཡིས། ཡིན་ནའང་སྐུཞབས་སྐད་ཆའི་སྒམ་ཆུང་། ཁྱོད་
ལ་རང་གི་སློབ་ཚན་རྣམས་ཡོད་པ་རེད། ཅེས་བཤད།
སཱ་ཏི་ཤ་ཡིས་སྐད་ཆ་དེ་ལ་ངོས་ལེན་མ་བྱས་པར། ཡིན་ནའང་བྷི་ནོ་བྷ་
བྷུ་ཡིས་ང་ལ་སློབ་ཚན་རྣམས་འཆད་འཁྲིད་བྱེད་ངེས་རེད། ཅེས་སྨྲས།
སུའུ་ཆར་རས་ཐ་ཡིས། བྷི་ནོ་ཡིས་ད་སྐབས་ཁྱོད་ཀྱི་སློབ་གཉེར་ལ་ལྟ་
རྟོག་བྱེད་ཐུབ་རྒྱུ་མ་རེད། ཅེས་བཤད།
སྐབས་དེར་བྷི་ནོ་ཡིས་འཁྲིས་ཀྱི་ཁང་མིག་གཅིག་གི་ནང་ནས་སྐད་ཤུགས་
ཆེན་པོ་དང་བཅས། ངས་ཁོའི་སློབ་གཉེར་ལ་ལྟ་རྟོག་བྱེད་ཐུབ་དང་ཐུབ། ངས་
རང་ཉིད་ཀྱི་སློབ་ཚན་རྣམས་ཀྱི་ཆེད་དུ་མཚན་མོའི་རྗེས་ལ་མཚན་མོ་མཐུད་དེ་ཡར་

ལངས་ནས་སྦྱོང་བརྡར་བྱས་པ་དེ་ཚོ་ཉི་མ་གཅིག་གི་ནང་ལ་ཚུལ་ཇི་ལྟར་བློ་ཡུལ་ནས་
བརྗེད་འཇུག་རྒྱུའི་ཕྱོགས་ལ་བློ་རྩེ་གཅིག་ཏུ་གཏད་ཐུབ་རྒྱུ་རེད་དམ། ཞེས་སྨྲས།
ཨ་ནན་དྷ་མོ་ཡེས་ཀྱིས། སུའུ་ཆར་རས་ཐ་ལ། ཁྱོད་ཀྱིས་ཨ་ནེས་དེའི་
ཕྱོགས་ལ་མོས་མཐུན་དང་བཀའ་འཁྲོལ་གནང་ཨེ་ཡོང་ངམ། ཞེས་དྲིས།
སུའུ་ཆར་རས་ཐ་ཡིས། ངས་ཨ་ནེ་ལ་དེའི་སྐོར་གྱི་ཡི་གེ་ཞིག་གཏོང་
གི་ཡིན། ཞེས་སྨྲས།
ཨ་ནན་དྷ་མོ་ཡེས་ཀྱིས། མ་རེད། ཁྱོད་ཀྱིས་མོ་ལ་ཡི་གེ་འབྲི་མི་དགོས།
ངས་མོ་ལ་ཡི་གེ་ཞིག་འབྲི་ཆོག ཅེས་བསམ་ཚུལ་བཏོན།
ཨ་ནན་དྷ་མོ་ཡེས་ཀྱི་སེམས་ཀྱི་ནང་ལ། གལ་ཏེ་སུའུ་ཆར་རས་ཐ་རང་
ཉིད་ཀྱི་ངོས་ནས་ཧ་རེས་མོ་ཧེས་ནེས་ལ་ཡི་གེ་བཏང་སྟེ། མོ་འདིར་ཉིན་ཤས་འདུག་
འདོད་ཡོད་པའི་སྐོར་གསལ་བཤད་བྱས་པ་ཡིན་ན། ཧ་རེས་མོ་ཧེས་ནེས་ཀྱི་སེམས་
ལ་ཏན་ཏན་ཕོག་ཐུག་གི་རྨས་སྐྱོན་འབྱུང་ངེས་པ་དང་། གལ་ཏེ་ཨ་ནན་དྷ་མོ་ཡེས་
མོ་རང་ཉིད་ཀྱིས་ཡི་གེ་བཏང་སྟེ་སུའུ་ཆར་རས་ཐ་འདིར་ཉིན་ཤས་འདུག་ཆོག་པའི་
འབོད་སྐུལ་བྱས་པ་ཡིན་ན། དེ་རྗེས་ཧ་རེས་མོ་ཧེས་ནེས་ཀྱི་ཁོང་ཁྲོ་དེ་སུའུ་ཆར་
རས་ཐ་ཡི་ཕྱོགས་ལ་མི་འགྲོ་བར་མོ་རང་ཉིད་ཀྱི་ཕྱོགས་ལ་ཐད་ཀར་ཡོང་རྒྱུ་ཡིན་
པ་ཤེས་པའི་རྒྱུ་མཚན་གྱིས་མོས་དེ་ལྟར་སྐད་ཆ་བཤད་པ་ཞིག་རེད།
ཡི་གེ་དེའི་ནང་དུ་ཨ་ནན་དྷ་མོ་ཡེས་ཀྱིས་ཧ་རས་མོ་ཧེས་ནེས་ལ། ཁང་
པ་གསར་པ་འདིའི་ནང་ལ་ཁྱིམ་ཐབ་ཀྱི་དགོས་མཁོ་གྲ་སྒྲིག་བྱེད་རྒྱུའི་ཐད་ལ།
སུའུ་ཆར་རས་ཐ་ཉིན་ཤས་ཀྱི་རིང་ལ་ངེས་པར་དུ་འདིར་འདུག་དགོས་འབྱུང་
བ་དང་། གལ་ཏེ། ཁྱོད་ཀྱིས་དེའི་ཕྱོགས་ལ་དགག་བྱ་མ་བྱས་པར་ཆོག་མཆན་
-1226-

གནང་བ་ཡིན་ན། ཏན་ཏན་ང་ཚོ་ལ་ཕན་ཐོགས་ཆེན་པོ་ཞིག་ཡོང་གི་འདུག
ཅེས་གནས་ཚུལ་གསལ་བྱེད་བྱས་ཡོད་པ་ཞིག་རེད།
ནམ་ཞིག་ཡི་གེ་དེ་ཧ་རེས་མོ་ཧེས་ནེས་ཀྱི་ལག་ཏུ་འབྱོར་ཚེ། མོས་དེའི་
ཕྱོགས་ལ་ཁོང་ཁྲོ་ཟོས་པ་ཙམ་ཞིག་མ་ཡིན་པར། ད་དུང་ཡི་གེ་དེའི་ཐད་ལ་དོགས་
པ་ཡང་ཟོས། གང་ཡིན་ཟེར་ན། མོའི་བསམ་བློའི་རྟོག་འཆར་ཁྲོད་དུ། ད
ཆར་མོ་རང་ཉིད་ཀྱིས་གྷོ་ར་ཁོང་ཚོའི་ཁང་པ་རུ་ཡོང་རྒྱའི་ཕྱོགས་ལ་འགོག་རྐྱེན་
བྱས་ཡོད་པར་བརྟེན། ད་ནི་ཁོའི་ཨ་མས་སུའུ་ཆར་རས་ཐ་འཛིན་ཐབས་ཀྱི་
གཡོ་ཇུས་དང་འབྲེལ་བའི་དྲ་རྒྱ་སྤྱང་གྲུང་འཛོམས་པ་ཞིག་མོའི་མདུན་དུ་བཤམ་
རྒྱུའི་གྲ་སྒྲིག་བྱེད་ཀྱིན་ཡོད་པ་དང་། དེ་ནི་མ་བུ་གཉིས་ཀྱི་བར་གྱི་གསང་བའི་
ལྐོག་ཇུས་ངོ་མ་ཞིག་ཡིན་པ་དེ་མོས་ཞིབ་ཅིང་ཕྲ་བར་བློ་ལ་འཆར། དེ་དང་ཆབས་
ཅིག་ཏུ་མོའི་སེམས་ལ་དུས་ནམ་ཞིག་གི་ཚེ། མོ་རང་ཉིད་ཀྱིས་ཨ་ནན་དྷ་མོ་ཡེས་
ཀྱི་བསམ་བློའི་ཁ་ཕྱོགས་རྣམས་རྟོགས་ཚེ། དུས་དེ་ནས་བཟུང་མོ་ཨ་ནན་དྷ་
མོ་ཡེས་ཀྱི་ཕྱོགས་ལ་དགའ་མོས་མེད་པ་ཡང་ཡིད་ལ་འཁོར།
གལ་ཏེ་ཧ་རེས་མོ་ཧེས་ནེས་མོ་རང་ཉིད་ཀྱི་ངོས་ནས་སུའུ་ཆར་རས་ཐ་
སྙན་གྲགས་ལྡན་པའི་ཁྱིམ་ཚང་ཆེན་པོ་མོ་རང་ཉིད་ཀྱི་བསམ་བློའི་ནང་དུ་ཡོད་
པ་དེའི་ནང་དུ་བདེ་འཇགས་ཀྱི་ངང་ནས་གཉེན་སྒྲིག་བྱེད་དུ་འཇུག་ཐུབ་པ་ཡིན་
ན། དེ་གཅིག་པུས་མོའི་སེམས་ཀྱི་དཀའ་ངལ་གྱི་ཁུར་པོ་ཆེན་པོ་དེ་ལ་དབུགས་
དབྱུང་གི་ངལ་གསོ་ཐོབ་པའི་ཚོར་བ་ཞིག་ཏན་ཏན་སྐྱེ་རུ་འཇུག་ངེས་པ་ཞིག་རེད།
ཀེ་ལ་ཤ་ལྟ་བུའི་མི་ཞིག་གམ། ཡང་ན་སྐྱེ་བོ་གཞན་སུ་ཞིག་གིས་གནད་དོན་
འདིའི་ཐད་ལ་འདི་ལྟར་དུ་སྡོད་སྒུག་བྱས་ནས་དུས་ཡུན་བསྐྱལ་ཐུབ་རྒྱུ་རེད་དམ།
= -1227—

སྙིང་རྗེ་བའི་མི་འདིས་ཉིན་མཚན་མེད་པར་མཚམས་མ་ཆད་པར་ཐ་མ་འཐེན་
ནས། ཁོའི་ཐ་མ་ཁའི་དུ་བ་ཡིས་ཁང་པ་འདིའི་རྩིག་གྱང་རྣམས་ཀྱང་ནག་ནོག་
གི་ངང་དུ་བསྐྱལ།
ཧ་རེས་མོ་ཧེས་ནེས་ལ་ཡི་གེ་དེ་འབྱོར་བའི་རྗེས་ཀྱི་ཞོགས་པ་དེ་ལ་མོས་
གཡོག་པོ་དེ་ཁྲིད་ནས་འགྱོགས་བྱམས་ཤིག་གི་ནང་དུ་བསྡད་ནས་སུའུ་ཆར་རས་
ཐ་འཚོལ་དུ་ཕྱིན། མོ་བྷི་ནོ་ཡི་ཁང་པ་རུ་འབྱོར་བའི་སྐབས་དེར། ལོ་ལི་ཏཱ་
དང་ཨ་ནན་དྷ་མོ་ཡེས་གཉིས་ཀྱིས་ཁང་མཐིལ་གྱི་གཞི་དེ་ནས་བཟའ་བཏུང་གི་
བྱ་བ་རྣམས་གྲ་སྒྲིག་བྱེད་བཞིན་ཡོད་པ་དང༌། ཐོག་ཁང་གི་ཕྱོགས་དེ་ནས་སཱ་
ཏི་ཤ་ཡིས་རྣ་བར་གཤག་པའི་ངག་གི་དབྱངས་རྟ་ལ་དབྱིན་ཡིག་གི་མིང་ཚིག་ཐ་
སྙད་དང་དེ་དག་གི་དག་ཆ་སོགས་དང་། གཞན་བྷང་ག་ལ་ཡི་མིང་གི་མངོན་
བརྗོད་སོགས་སྐྱོར་སྦྱང་དང་། སྦྱོང་བརྡར་བྱས་ནས་ཡོད་པ་ལ། དེ་གའི་ཁྱིམ་
མཚེས་གྲོང་པ་ཐམས་ཅད་ཧ་ལས་ཧོན་འཐོར་ནས་ཡོད་པ་ཞིག་རེད། ནམ་
ཞིག་སཱ་ཏི་ཤ་ཁོ་རང་ཉིད་ཀྱི་ནང་དུ་ཡོད་པའི་སྐབས་སུ། ཁོའི་ངག་གི་གྱེར་རྟ་
དེ་དེ་འདྲའི་མངོན་གསལ་དོད་པོ་ཞིག་མ་རེད། ཡིན་ནའང་འདི་ནས་ཁོས
དམིགས་བསལ་གྱི་སྒོ་ནས་དེའི་ཕྱོགས་ལ་རིག་པ་བསྒྲིམས་ཏེ། རང་གི་སློབ་
ཚན་རྣམས་འཕྲོ་བརླག་ཏུ་འགྲོ་བཞིན་མེད་པའི་ཁུངས་སྐྱེལ་ར་སྤྲོད་གསལ་བོ་
ཡོང་བའི་ཆེད་དུ་འདི་ལྟ་བུའི་དགོས་མེད་ཀྱི་ངག་གི་གདངས་མཐོན་པོ་ཞིག་སྐྲན་
གྱིན་ཡོད་པ་ཞིག་རེད།
ཨ་ནན་དྷ་མོ་ཡེས་ཀྱིས་སྤྲོ་སེམས་འཁོལ་བའི་ངང་ནས་ཧ་རེས་མོ་ཧེས་
ནེས་ལ་སྣེ་ལེན་དང་དགའ་བསུ་བྱས་ནའང་། མོས་གཞན་གྱི་རང་ཉིད་ལ་ཚུལ་
-1228-

མཐུན་གྱི་སྤྱོད་པ་བསྐྱངས་ནས་ཡ་རབས་དང་གུས་ཞབས་ཀྱི་སྒོནས་སྣེ་ལེན་བྱས་
པ་ལ་བསམ་གཞིག་གང་ཡང་མ་བྱས་པར་མ་ཟད། དེ་ལ་སྣང་མེད་བྱས་ཏེ་
ངག་ནས། ང་འདིར་རཱ་དྷ་ར་ཞེས་ལེན་དུ་ཡོང་བ་ཡིན། ཞེས་བཤད།
ཨ་ནན་དྷ་མོ་ཡེས་ཀྱིས། ཧ་ཅང་ཡག་པོ་འདུག ཁྱོད་རང་གིས་འདིར་
འཁྱུག་ཙམ་ཞིག་གི་རིང་ལ་ངལ་གསོ་རྒྱག་གི་མིན་ནམ། ཞེས་མགྲོན་བསུ་བྱས།
ཧ་རེས་མོ་ཧེས་ནེས་ཀྱིས། མིན། ཐུགས་རྗེ་ཆེ། ངའི་ཆོས་སྤྱོད་ཀྱི་བྱ་
བ་རྣམས་ལག་ལེན་བསྟར་རྒྱུ་ད་དུང་ཚང་མ་ལུས་ནས་བསྡད་ཡོད། དེར་མ་
ཟད་ངས་ད་དུང་ཞོགས་པའི་གསོལ་འདེབས་མཆོད་འབུལ་གྱི་བྱ་བ་རྣམས་ཀྱང་
ཚར་མེད། ང་ད་ལྟ་རང་ཕྱིར་ནང་ལ་ལོག་དགོས་ཡོད། ཅེས་ལན་བརྒྱབས།
སུའུ་ཆར་རས་ཐ་ཤིང་འབྲས་ཤིག་གཏུབ་རྒྱུའི་བྱ་བ་ལ་ཞུགས་ནས་ཡོད་པ་
དང་། ཧ་རེས་མོ་ཧེས་ནེས་ཀྱིས་མོ་ལ་ཐད་ཀར་གདོང་ཕྱོགས་ནས། ཁྱོད་ཀྱིས་
ངའི་སྐད་ཆ་གོ་བཞིན་མི་འདུག་གམ། འདིར་དུས་ཚོད་ཧ་ཅང་འཕྱི་བོ་ཆགས་འདུག
ཅེས་བརྗོད་རག་བར་དུ་སྐད་ཆ་ཚིག་གཅིག་ཀྱང་མ་བཤད་པར་བསྡད།
ལོ་ལི་ཏཱ་དང་ཨ་ནན་དྷ་མོ་ཡེས་གཉིས་ཁུ་སིམ་མེར་བསྡད་ཅིང༌། སུའུ་ཆར་
རས་ཐ་ཡིས་མོ་རང་ཉིད་ཀྱི་ལས་ཀ་རྣམས་ཟུར་གཅིག་ཏུ་བཞག་པ་དང་ཆབས་ཅིག་
ཡར་ལངས་ཏེ་ངག་ནས། ཨ་ནེ། ནང་ལ་ཤོག་ཅེས་བརྗོད་ནས་མོ་འགྱོགས་
བྱམས་ཀྱི་ཕྱོགས་ལ་སོང་སྟེ། མོ་རང་ཉིད་ཀྱི་ཨ་ནེའི་ལག་པ་ནས་བཟུང་སྟེ་མོ་ཁང་
མིག་གཞན་པ་ཞིག་གི་ནང་ལ་ཁྲིད་དེ་ནན་བརྗོད་ཀྱི་ཚུལ་དུ། ཁྱོད་འདིར་ང་ལེན་
དུ་ཡོང་བ་ཡིན་དུས། ངས་ཁྱོད་ཕར་ལག་སྟོང་དུ་མི་ཚང་མའི་མཐོང་ས་ནས་གཏོང་
གི་མིན། དེར་བརྟེན་ང་ཁྱོད་མཉམ་དུ་འགྲོ་ཆོག ཡིན་ནའང་ང་འདིར་ཡང་བསྐྱར་

དེ་རིང་ཉིན་གུང་ཚུར་ངེས་པར་དུ་ཡོང་དགོས་ཡོད། ཅེས་བཤད།
ཧ་རེས་མོ་ཧེས་ནེས་ཀྱིས་ཁོང་ཁྲོ་དང་བཅས་སྐད་ཤུགས་ཆེན་པོའི་སྒོ་ནས།
མོའི་སྐད་ཆ་ལ་གཅིག་ཉོན་དང་། དེས་ན་ཁྱོད་ཀྱིས་ཁ་སངས་ནས་ང་དུས་གཏན
དུ་གནས་འདི་རུ་འདུག་རྒྱུ་ཡིན་ཞེས་ཅི་ལ་རྗོད་ཀྱིན་མེད་དམ། ཞེས་སྨྲས།
སུའུ་ཆར་རས་ཐ་ཡིས། ང་དུས་གཏན་དུ་གནས་འདི་རུ་འདུག་ཐུབ་
རྒྱུ་མ་རེད། རྒྱུ་མཚན་དེ་ལ་བརྟེན་ནས་ང་ལ་ད་ཆར་མོ་དང་མཉམ་དུ་འདུག་
རྒྱུའི་གོ་སྐབས་ཡག་པོ་ཞིག་ཡོད་པ་དེའི་རིང་ལ། ངས་མོ་རང་དགར་བཞག་
སྟེ་རང་ཉིད་ཟུར་དུ་འཐོན་འཇུག་ཐུབ་ཀྱིན་མི་འདུག ཅེས་ལན་བརྒྱབས།
སྐད་ཆ་འདིས་ཧ་རེས་མོ་ཧེས་ནེས་ལ་ཁོང་ཁྲོ་ལངས་བཅུག་ནའང་། མོའི་
སེམས་ལ་ད་ལྟ་འདི་ལ་ལན་རྒྱག་རྒྱུའི་དུས་ཚོད་མ་རེད་སྙམ་ནས་མོས་དེ་ལས་
འཕྲོས་པའི་སྐད་ཆ་གང་ཡང་མ་བརྗོད། སུའུ་ཆར་རས་ཐ་ཡིས་ཨ་ནན་དྷ་མོ་
ཡེས་ལ་དགོད་འཛུམ་ཞིག་བྱས་ཏེ། རེད། ཨ་མ། ང་ནང་ལ་འཁྱུག་ཙམ་
ཞིག་སོང་སྟེ། དེར་ཆུ་ཚོད་གཉིས་གསུམ་ཞིག་གི་རིང་ལ་བསྡད་ནས་དེ་རྗེས་
མི་རིང་བར་ང་ཚུར་ལོག་ཡོང་གི་ཡིན། ཞེས་སྨྲས།
ཨ་ནན་དྷ་མོ་ཡེས་ཀྱིས་སྐད་ཆ་གང་གི་སྐོར་ཡང་མ་དྲིས་པར། ངའི་
སྙིང་ཉེ། ཧ་ཅང་ཡག་པོ་འདུག ཅེས་བཤད།
སུའུ་ཆར་རས་ཐ་ཡིས་ལོ་ལི་ཏཱ་ཡི་ཕྱོགས་ལ་སྐད་མགོ་དམའ་བོ་བྱས་ཏེ་
ཤབ་ཤུབ་ཏུ། ང་ཉིན་གུང་ཚུར་ལོག་ཡོང་གི་ཡིན། ཞེས་སྨྲས།
དེ་རྗེས་སུའུ་ཆར་རས་ཐ་ཡིས་ཧ་རེས་མོ་ཧེས་ནེས་ལ་མོ་འགྱོགས་བྱམས་
ཀྱི་མདུན་དུ་སླེབས་ཚེ། དེའི་འཁྲིས་སུ་ཡར་ལངས་ཏེ་འདྲི་རྩད་ཀྱི་ཚུལ་དུ། སཱ་
-1230-

ཏི་ཤ་ག་རེ་བྱེད་རྒྱུ་ཡིན་ནམ། ཞེས་དྲིས།
ཧ་རེས་མོ་ཧེས་ནེས་ཀྱི་སེམས་ལ། སཱ་ཏི་ཤ་ཡིས་ནང་ལབསུན་གཙེར་དང་
དཀྲོག་རྐྱེན་གྱི་རྒྱུ་རྐྱེན་ཁོ་ན་ལ་ཤུགས་རྐྱེན་སྐུལ་མ་གཏོང་བར་བརྟེན། ཁོ་རྒྱང་
རིང་པོ་ཞིག་ཏུ་བསྡད་ན་ཡག་ཤོས་རེད་སྙམ་སྟེ། སཱ་ཏི་ཤ་ལ་གནད་འགག་གང་
ཡང་མི་འདུག ཁོ་ད་ལྟ་གང་ཞིག་ཏུ་བསྡད་ཡོད་ན་དེ་རུ་འདུག་ཆུཌ། ཞེས་སྨྲས།
ནམ་ཞིག་ཁོ་གཉིས་ཀ་འགྱོགས་བྱམས་དེའི་ནང་ལ་ལྷིང་འཇགས་བག་
ཕེབས་ཀྱི་སྒོ་ནས་བསྡད་ཟིན་པའི་སྐབས་དེར། ཧ་རེས་མོ་ཧེས་ནེས་ཀྱིས་མོ་
རང་ཉིད་ཀྱི་གླེང་མོལ་གྱི་བརྗོད་གཞི་གང་ཡིན་པ་དེ་ངོ་སྤྲོད་བྱེད་རྒྱུའི་ཐོག་ལ་འབད་
བརྩོན་བྱས་ཏེ་མོའི་ངག་ནས། རེད། ད་ཆར་ལོ་ལི་ཏཱ་ཡི་གཉེན་སྒྲིག་གི་བྱ་བ་
གྲུབ་ཟིན་པ་རེད། བྱ་བ་དེ་ནི་བཀྲ་ཤིས་པའི་བྱ་བ་ཞིག་རེད། དེར་བརྟེན་ཕེ་
རེ་ཤུ་བྷ་བྷུ་ཡིས་ཕྱིན་ཆད་རང་གི་བུ་མོ་རྣམས་ཀྱི་ནང་ནས་བུ་མོ་གཅིག་གི་ཕྱོགས་
ལ་སེམས་ཁྲལ་བྱེད་མི་དགོས་པ་ཆགས་པ་རེད། ཅེས་བརྗོད་ཅིང༌། སྐད་ཆ་
འདི་ཚོ་མོས་གཉེན་སྒྲིག་མ་བྱས་པར་ཁྱིམ་དུ་གནས་ཡོད་པའི་བུ་མོ་ཞིག་ཡིན་ན།
དེ་ནི་དཀའ་ངལ་གྱི་ཁུར་པོ་ཆེས་ལྕི་བ་ཞིག་ཡིན་པ་ལྟ་བུའི་ཁུངས་སྐྱེལ་ངོ་སྤྲོད་ཀྱི་
རྒྱས་བཤད་དང༌། མོ་རང་ཉིད་ལ་སུའུ་ཆར་རས་ཐ་ཡི་ཕྱོགས་ལ་འཚོ་སྐྱོང་སྟངས་
འཛིན་བྱེད་རྒྱུའི་ཐད་ལ་ཅི་འདྲའི་འགན་འཁུར་མི་ཐུབ་པའི་སེམས་ཀྱི་དངངས་
སྐྲག་གི་རྒྱུ་རྐྱེན་ཞིག་ཡོད་པའི་ཚུལ་རྣམས་མོ་ལ་མངོན་དུ་བཅུག་པ་ཞིག་རེད།
དེ་རྗེས་མོས་སུའུ་ཆར་རས་ཐ་ལ། ངས་ཁྱོད་ལ་སྐད་ཆ་ག་འདྲ་ཞིག་བྱས་
ནས་བཤད་དགོས་རེད་དམ། ང་ལ་གནས་ཚུལ་གཞན་གྱི་ཐད་ལ་སེམས་ཁྲལ་
བྱེད་དགོས་པའི་རྒྱུ་རྐྱེན་གང་ཡང་མི་འདུག ནམ་ཞིག་ངས་དཀོན་མཆོག་གི་
-1231-

མཚན་རྗེས་ཟློས་བྱས་ཏེ་ཡོད་པའི་སྐབས་སུ་ཡང་བསམ་བློའི་འཆར་སྒོའདི་ངའི་
སེམས་ཀྱི་ནང་དུ་སླེབ་ཡོང་གི་འདུག ངས་ཁྱོད་ལ་དངོས་གནས་དྲང་གནས་
ཀྱི་སྒོ་ནས་བཤད་པ་ཡིན་ན། ངས་སྔོན་ཆད་ལྟར་དུ་རང་ཉིད་ཀྱི་དཀོན་མཆོག་
ལ་ཞབས་ཞུ་བསྒྲུབ་རྒྱུའི་ཕྱོགས་ལ་ཡང་རང་གི་བསམ་བློ་དེ་རྣལ་དུ་ཕབ་ནས་དེའི་
ཕྱོགས་ལ་བསམ་གཞིག་བྱེད་ཐུབ་ཀྱིན་མི་འདུག ངས་རང་ཉིད་ཀྱི་ངག་ནས།
ཨོ། དཀོན་མཆོག ཁྱོད་ཀྱིས་ཡོད་ཚད་ཐམས་ཅད་ངའི་ཕྱོགས་ནས་ཁྲིད་དེ་
ཕྱིན་པ་རེད། ད་ཆར་ཁྱོད་ཀྱིས་རྒྱུ་མཚན་ཅི་ཞིག་གི་ཕྱིར་དུ་ང་དཀའ་རྙོག་གི་
རྙི་ཐག་གསར་པ་འདིའི་ནང་དུ་ཚུད་པར་བྱེད་པའི་བཟོ་ལྟ་ཞིག་འདོན་གྱིན་ཡོད
དམ་ཞེས་རྗོད་ཀྱིན་ཡོད། ཅེས་སྨྲས།
སྐད་ཆ་འདི་ཚོའི་བབས་ལ་བརྟགས་པ་ཡིན་ན། སུའུ་ཆར་རས་ཐ་ཡི་
གཉེན་སྒྲིག་གི་བྱ་གཞག་དེ་ཧ་རེས་མོ་ཧེས་ནེས་ཀྱི་ཕྱོགས་ཀྱི་འཇིག་རྟེན་འདིའི་
ཚེ་འདི་སྣང་གི་དངངས་སྐྲག་གི་རྒྱུ་རྐྱེན་ཙམ་ཞིག་ཡིན་པར་མ་ཟད། ད་དུང་
མོའིབསྒྲུབ་བྱའི་ཐར་པ་དང་བདེ་འགྲོའི་གོ་འཕང་གི་བརྒྱུད་རིམ་གྱི་ཁྲོད་དུ་གནས་
པའི་གེགས་དང་བར་ཆད་ལྟ་བུ་ཞིག་གི་འབྱུང་རྐྱེན་ཡང་ཡིན་པ་ལྟ་བུ་ཞིག་རེད།
སུའུ་ཆར་རས་ཐ་ཡིས་ཛ་དྲག་ཆེ་བའི་གེགས་དབང་གི་དཀའ་རྙོག་དེ་ལྟ་
བུ་ཞིག་གོ་ནའང་། མོས་དེ་ལ་ལན་ཅི་ཡང་མ་བརྗོད་པར་ཁུ་སིམ་མེར་ཁ་རོག་
ཏུ་བསྡད། དོན་དངོས་ཀྱི་ཆ་ནས་ཧ་རེས་མོ་ཧེས་ནེས་ཀྱིས་སུའུ་ཆར་རས་ཐ་
ཡི་བསམ་བློའི་འཆར་སྒོ་དེ་ཅི་འདྲ་ཞིག་ཡིན་པ་རྟོགས་མ་ཐུབ་ནའང་ཡུལ་མིའི་
ཁ་དཔེ་ཞིག་ལ། ཁ་རོག་ཏུ་ལྷིང་འཇགས་སུ་བསྡད་པ་དེ་ཡིས་བསམ་འཆར་
ལ་ངོས་ལེན་བྱས་པ་ཡིན། ཞེས་པའི་གཏམ་དཔེ་དེ་ལ་གཞི་བཅོལ་ནས། མོ་
-1232-

རང་ཉིད་ཀྱི་བསམ་བློའི་འཁྱེར་སོ་དེ་མོ་རང་ཉིད་ཀྱི་ལངས་ཕྱོགས་དང་མཐུན་
པར་བྱས་ཏེ་འགྲེལ་བཤད་བརྒྱབས། མོའི་སེམས་ལ་མོ་རང་ཉིད་ཀྱི་དམིགས་
འོག་ཏུ་གྱུར་པའི་སྐྱེ་བོ་འདིའི་བསམ་བློའི་ནང་དུ་གཞན་གྱི་སྐད་ཆ་ལ་བསམ་ཤེས་
བྱེད་ཐུབ་པའི་འབྲས་བུ་ཅུང་ཟད་ཅིག་ཐོབ་འདུག་སྙམ་པའི་རྟོག་པ་སྐྱེས། དེར་
བརྟེན་ཧ་རེས་མོ་ཧེས་ནེས་ཀྱིས་ད་དུང་གོང་གི་སྐད་ཆའི་འཕྲོ་བསྐྱངས་ཏེ་སུའུ་
ཆར་རས་ཐ་ལ་གོ་རྒྱུ་ཡོད་པའི་ཚིག་གི་བབས་ལ་བཞག་སྟེ། མོ་རང་ཉིད་ཀྱིས་
ཚུལ་ཇི་ལྟར་ལས་སླ་བོའི་སྒོ་ནས་སུའུ་ཆར་རས་ཐ་ལྟ་བུའི་བུ་མོ་ཞིག་ལ་ཧིན་དྷུ་
ཡི་སྤྱི་ཚོགས་ཀྱི་ཁྲོད་དུ་ཞུགས་རྒྱུའི་སྒོ་མོ་ཕྱེ་རྒྱུ་དེ་ཇི་འདྲའི་དཀའ་ལས་ཁག་པའི
བྱ་བ་ཞིག་ཡིན་ནའང་། མོ་རང་ཉིད་ཀྱིས་བྱ་བ་དེ་ཡོངས་སུ་བསྒྲུབས་པ་དང་།
ད་དུང་དེ་ཙམ་ཞིག་ཏུ་མ་ཟད། བྲམ་ཟེ་པ་རིགས་རྒྱུད་མཐོ་བ་རྣམས་ཀྱི་ཁང་
པ་རུ་མགྲོན་དུ་ཕྱིན་པའི་ཚེ་ནའང་། སྐུ་མགྲོན་སུ་ཞིག་གིས་ཀྱང་ལྐོག་ཏུ་ཤབ་
ཤུབ་ཀྱི་སྐད་ཆ་ཚིག་གཅིག་ཀྱང་བཤད་མི་ཕོད་པར་མ་ཟད། སུའུ་ཆར་རས་
ཐ་མོ་རང་ཉིད་བྲམ་ཟེ་པ་རིགས་རྒྱུད་མཐོན་པོ་ཅན་རྣམས་ཀྱི་སྐུ་མགྲོན་རྣམས་
དང་ལྷན་ཅིག་ཏུ་གནས་རིམ་གཅིག་གི་གྲལ་ལ་བསྡད་ནས། ཁོང་ཚོའི་ཐུགས
སྤྲོ་མཛད་སྒོ་སོགས་ལ་མཉམ་གཅིག་ཏུ་ཞུགས་ཐུབ་རྒྱུའི་ཕྱོགས་ལ་ཧ་རེས་མོ་ཧེས་
ནེས་མོ་རང་ཉིད་ཀྱིས་ཚུལ་ཇི་ལྟར་སྟངས་འཛིན་དང་འཆར་གཞི་བཀོད་སྒྲིག་
བྱས་པ་སོགས་ཀྱི་སྐོར་འགྲེལ་བཤད་ལེགས་པར་བརྒྱབས།
ནམ་ཞིག་ཧ་རེས་མོ་ཧེས་ནེས་ཀྱི་གླེང་མོལ་གྱི་སྐད་ཆའི་མཚམས་དེ་འདི
འདྲ་ཞིག་ལ་སླེབས་པའི་སྐབས་དེར། ཁོ་གཉིས་ནང་དུ་བསྡད་ནས་ཡོད་པའི་
འགྱོགས་བྱམས་དེ་ཁོང་ཚོའི་ཁང་པའི་འཁྲིས་སུ་འབྱོར། དེ་རྗེས་ཁོང་ཚོ་ཐོག་

ཁང་དུ་ཡར་འགྲོ་རྒྱུ་ལ་ཉེ་བར་ཕྱོགས་པའི་ཚེ། སུའུ་ཆར་རས་ཐ་ཡིས་མདུན་
སྒོའི་ཉེ་འགྲམ་གྱི་ཁང་མིག་ནང་དུ། ཁོང་ཚོའི་གཡོག་པོ་དེ་ཡིས་ངོ་མི་ཤེས་པའི་
སྐུ་ཞབས་ཤིག་གི་གཟུགས་པོ་ལ་སྣུམ་ནག་བྱུགས་ཏེ་འཕྱིད་བརྡར་གཏོང་བཞིན་
ཡོད་པ་དང་ཆབས་ཅིག ཁོ་ལ་གཟུགས་པོ་ཁྲུས་བཤལ་བྱེད་རྒྱུའི་ཉེར་མཁོ་རྣམས་
གྲ་སྒྲིག་བྱེད་ཀྱིན་ཡོད་པ་ལ་དོ་སྣང་བྱུང་།
སྐུ་མགྲོན་དེས་སུའུ་ཆར་རས་ཐ་མཐོང་བའི་སྐབས་དེར། ངོ་ཚ་དང་འཚེར་
སྣང་གི་ཟུར་ཙམ་ཡང་ཕྱི་ལ་མ་མངོན་པར་མ་ཟད། གཞི་རྩའི་ད་དུང་ཁོ་ལ་མོ་
མཐོང་འདོད་ཀྱི་འདུན་པ་ཤུགས་དྲག་པོ་ཞིག་ཡོད་པ་དང་བསྟུན་ནས་མོའི་ཕྱོགས་
ལ་ལྟ་ཞིབ་བྱས། ཧ་རེས་མོ་ཧེས་ནེས་དང་སུའུ་ཆར་རས་ཐ་གཉིས་ཡར་ཐོག་
ཁང་དུ་འགྲོ་བའི་སྐབས་དེར། ཧ་རེས་མོ་ཧེས་ནེས་ཀྱིས་སུའུ་ཆར་རས་ཐ་ཡི་
སེམས་ལ་གློ་བུར་དུ་ཅི་ཞིག་དྲན་ཡོད་པ་དང་ཅི་ཞིག་ཚོད་དཔག་བྱས་ཡོད་དམ་
སྙམ་ནས། མོའི་ཁྱོ་གའི་སྤུན་མཆེད་ཁོང་ཚོའི་ནང་ལ་སྐུ་མགྲོན་དུ་ཡོང་ཡོད་
པའི་སྐོར་འགྲེལ་བཤད་བརྒྱབས། ད་དུང་དེ་ཙམ་དུ་མ་ཟད། ཧ་རེས་མོ་ཧེས་
ནེས་ཀྱི་སེམས་ལ་ཁོང་ཚོའི་ནང་དུ་མགྲོན་པོ་ཞིག་བཞག་ནས་ཁོ་དང་མཉམ་དུ་
འདྲིས་གཤིབ་མ་བྱས་པར། སུའུ་ཆར་རས་ཐ་ཡང་བསྐྱར་ཉིན་གུང་གི་དུས་
ཚོད་ལ་ཕར་ལོག་འགྲོ་བ་ཡིན་ན། དེ་ནི་ཏན་ཏན་གུས་ཞབས་དང་བརྩི་འཇོག་
མེད་པའི་མ་རབས་ཀྱི་སྤྱོད་པ་ཞིག་ཏུ་འགྱུར་ངེས་པ་ཞིག་རེད་སྙམ་ནས་སུའུ་ཆར་
རས་ཐ་ལ་དེའི་སྐོར་གསལ་བཤད་བྱས།
ཡིན་ནའང་སུའུ་ཆར་རས་ཐ་ཡིས་དྲག་ཤུགས་དང་བཅས་མགོ་བོ་
གཡུགས་ཏེ་སྐད་ཤུགས་ཆེན་པའི་སྒོ་ནས། ཨ་ནེ། ཁྱོད་ཀྱིས་ཇི་ལྟར་བརྗོད་
-1234-

རུང་ང་ངེས་པར་དུ་འགྲོ་དགོས་ཡོད། ཅེས་སྨྲས།
ཧ་རེས་མོ་ཧེས་ནེས་ཀྱིས། དེས་ན་འགྲིག་གི་རེད། ཁྱོད་དེ་རིང་ཉིན་
གང་པོར་འདིར་སྡོད་ལ། སང་ཉིན་ལོ་ལི་ཏུ་ཡི་ཁང་པ་རུ་སོང་། ཞེས་བཤད།
སུའུ་ཆར་རས་ཐ་ཡིས་འགོག་རྐྱེན་ལ་ཅི་མི་སྙམ་པར། ནམ་ཞིག་ངས་
གཟུགས་པོ་བཀྲུ་ཟིན་རྗེས་ང་སོང་ནས་ཉིན་གུང་གི་བཟའ་བཏུང་དེ་ཨ་ཕ་དང་
མཉམ་དུ་ལྷན་ཅིག་ཏུ་སྤྱོད་དགོས་ཡོད། བཟའ་བཏུང་གྲུབ་རྗེས་ང་གནས་དེ
ནས་ངེས་པར་དུ་ལོ་ལི་ཏཱ་ཡི་ཁང་པ་རུ་འགྲོ་རྒྱུ་ཡིན། ཞེས་བཤད།
མཐའ་མཇུག་ཏུ་ཧ་རེས་མོ་ཧེས་ནེས་ཀྱིས་གློ་བུར་ཐོལ་རྒྱག་གི་སྐད་ཅོར་
དང་བཅས། ཡིན་ནའང་ཁོ་འདིར་ཁྱོད་ལ་ཐུག་འཕྲད་བྱེད་དུ་ཡོང་བ་རེད།
ཅེས་བཤད།
སུའུ་ཆར་རས་ཐ་ཡི་ངོ་གདོང་དམར་པོར་གྱུར་པ་དང་ལྷན་དུ། ཁོས་
ང་ལ་ཐུག་འཕྲད་བྱས་ནས་ག་རེ་བྱེད་དགོས་རེད་དམ། ཞེས་འདྲི་རྩད་བྱས།
ཧ་རེ་མོ་ཧེས་ནེས་ཀྱིས་སྐད་ཤུགས་ཆེན་པོ་དང་བཅས། མོའི་སྐད་ཆ་ལ་
གཅིག་ཉོན་དང་། དེ་རིང་ཁ་རྩང་གི་དུས་ཚོད་ལ་ཕན་ཚུན་འབྲེལ་གཏུགས་དང་
ཐུག་འཕྲད་མ་བྱས་པར། བྱ་བ་འདི་འདྲའི་རིགས་དེ་ལ་སྟངས་འཛིན་དང་བཀོད་
འདོམས་བྱེད་ཐུབ་ཀྱིན་ཡོད་པ་མ་རེད། ང་ལོན་ཆུང་ཆུང་ཡིན་པའི་སྐབས་སུ་གནས་
ཚུལ་འདི་འདྲ་ཞིག་མ་རེད། ཅེས་དང༌། རྒྱུ་མཚན་ག་རེའི་ཕྱིར་དུ་ཁྱོད་ཀྱི་ཨ་ཁུ་
ཡིས། བཀྲ་ཤིས་པའི་གཉེན་སྒྲིག་གི་རྟེན་འབྲེལ་གྱི་མཛད་སྒོ་དངོས་སུ་འཛུགས་
པའི་བར་དུ་ང་གཏན་ནས་མ་མཐོང་བ་རེད་དམ། ཞེས་བཤད་པའི་སྐད་ཆ་འདི་
དག་གིས་སུའུ་ཆར་རས་ཐ་ལ་གོ་རྒྱུ་ཡོད་པའིབརྡ་ཆ་ཚངཞིག་བསྟན་པ་དང་མཉམ་

དུ། མོས་མགྱོགས་མྱུར་དུ་གོང་གི་སྐད་ཆའི་འཕྲོ་མཐུད་དེ། མོ་རང་ཉིད་ཀྱི་གཉེན་
སྒྲིག་གི་མཛད་སྒོའི་སྔོན་འགྲོའི་ཆ་རྐྱེན་རྣམས་ཞིབ་ཅིང་ཕྲ་བ་བརྗོད་རྒྱུའི་འབད་བརྩོན་
བྱས་པར་མ་ཟད། མོས་ནམ་ཞིག་མོ་རང་ཉིད་ཀྱི་གཉེན་སྒྲིག་གི་སློང་ཆང་ཐོག་མར་
འཁྱེར་ཡོང་བའི་སྐབས་སུ། སྙན་གྲགས་ཆེ་བའི་མི་ཚང་ཆེན་པོ་ཞིག་གི་འཁོར་གཡོག་
ལོ་ན་བགྲེས་པ་གཉིས་ཀྱིས་རལ་བའི་ཐོར་ཅོག་ཆེན་པོ་དཀྲིས་པའི་གཡོག་པོ་ལག་
ཏུ་བེར་ཀ་ཐོགས་ནས་ཡོད་པ་གཉིས་ཁྲིད་ནས། མོའི་ཨ་ཕའི་ཁང་པ་རུ་བུ་མོ་ལ་
བལྟ་རུ་ཡོང་བའི་སྐོར་དང་། སྐབས་དེར་མོ་རང་ཉིད་ལ་བདག་སྐྱོང་གཅེས་སྤྲས་
བྱེད་མཁན་རྣམས་ཀྱི་སེམས་ལ། ཅི་འདྲའི་དགའ་ཚོར་ཤུགས་དྲག་པོ་ཞིག་རྒྱས་
ཡོད་པ་དང༌། ཁྱིམ་རྒྱུད་ཆེན་པོ་དེའི་སྐུ ཚབ་ཏུ་ཡོང་བའི་མགྲོན་པོ་རྣམས་ལ་མོ་རང་
ཉིད་ཀྱི་ཕ་ཁྱིམ་ནས་སྣེ་ལེན་ཚུལ་བཞིན་དུ་བྱས་པར་མ་ཟད། གསོལ་སྟོན་གྲ་སྒྲིག
སོགས་ལེགས་པར་བྱས་པའི་སྐོར་རྣམས་ཀྱང་མོས་སུའུཆར་རས་ཐ་ལ་ཇི་ལྟ་བ་བཞིན་
དུ་འགྲེལ་བཤད་བརྒྱབས།
དེ་རྗེས་མོས་དབུགས་ཀྱི་རྒྱ་བ་རིང་པོ་ཞིག་འཐེན་པ་དང་ཆབས་ཅིག་སྐད་
ཆ་བཤད་རྒྱུའི་མཇུག་བསྡུས་ནས། དེང་སང་བྱ་བ་ཐམས་ཅད་སྔར་དང་མི་
འདྲ་བ་ཞིག་རེད། ཅེས་སྨྲས། དེ་རྗེས་ཡང་བསྐྱར་ཧ་རེས་མོ་ཧེས་ནེས་ཀྱིས་
སུའུ་ཆར་རས་ཐ་ལ། ཁྱོད་ཀྱིས་རང་ཉིད་ཀྱི་ཕྱོགས་ལ་ཞེ་སུན་དང་རྙོག་གྲ་གཏན་
ནས་བྱེད་དགོས་མ་རེད། ཁོ་ལ་སྐར་མ་ལྔའི་རིང་ལ་འབྲེལ་གཏུགས་ཤིག་བྱས་
ན་འགྲིག་གི་རེད། གནས་ཚུལ་དེ་ཙམ་ཞིག་རེད། ཅེས་ཨུ་ཚུགས་བརྒྱབས།
སུའུ་ཆར་རས་ཐ་ཡིས་ནན་བཤད་ཀྱི་ཚུལ་དུ། མིན། ངས་ཁོ་ལ་འབྲེལ་
གཏུགས་བྱེད་རྒྱུ་མིན། ཞེས་བཤད།
-1236-

ཧ་རེས་མོ་ཧེས་ནེས། མིན། ཞེས་པའི་སྐད་ཆ་འདིའི་ནང་ལ་ཅི་འདྲའི་
ཐག་ཆོད་རང་བཞིན་ལྡན་པའི་ནན་བཤད་ཅིག་ཡོད་པ་ལ་དེ་བས་ཀྱང་ཧ་ལས་
ཏེ་ངག་ནས། རེད། གལ་ཏེ་ཁྱོད་ཀྱིས་རང་ཉིད་ཁོ་ལ་མིག་སྟོན་མ་བྱས་ནའང་།
དེ་ལ་གནད་འགག་མི་འདུག ཁྱོད་གཉིས་ཀྱིས་ཕན་ཚུན་གཅིག་གིས་གཅིག་
ལ་ངེས་པར་དུ་གདོང་བསྟན་ནས་ལྟ་རེས་བྱེད་དགོས་པའི་རྒྱུ་མཚན་གང་ཡང་
མི་འདུག དེར་མ་ཟད་ཀེ་ལ་ཤ་དེང་རབས་ཀྱི་གཞོན་སྐྱེས་ཤེས་ཡོན་ཕུན་སུམ་
ཚོགས་པ་ཡོད་མཁན་ཞིག་རེད། ཁྱེད་རང་དང་འདྲ་བར་ཁོ་གཞན་སུ་གང་
ལ་ཡང་མཐོང་མི་སྤྲོད་མཁན་ཞིག་རེད། ཁོས་ང་ལ་ཁོ་རང་ཉིད་ཀྱི་མིག་གཉིས་
ཀྱིས་མནའ་མ་དེ་ངེས་པར་དུ་མཐོང་དགོས་ཡོད། ཅེས་བརྗོད་སོང༌། ཁྱོད་
རང་སྤྱི་ཚོགས་ཀྱི་མི་ཚང་མའི་མདུན་ལ་ཐོན་པའི་སྐབས་དེར། གནད་དོན་དེའི་
ཕྱོགས་ལ་དཀའ་ངལ་གང་ཡང་མེད་པ་ཞིག་ཡིན་པར་མ་ཟད། ངས་ཁྱོད་ལ་
ཉི་མ་གཅིག་ལ་ཁོ་དང་ལྷན་དུ་ཐུག་འབྲེལ་བྱེད་རྒྱུའི་བཀོད་འདོམས་གྲ་སྒྲིག་ཀྱང་
ཏན་ཏན་བྱེད་ཆོག་གི་རེད། འོན་ཀྱང་ཁྱོད་ཀྱིས་དེ་ལ་ངོ་ཚ་བྱེད་ཀྱིན་ཡོད་ན།
དེ་རྗེས་ཁོས་ཁྱོད་ལ་འབྲེལ་གཏུགས་མ་བྱས་པ་དེ་ལ་གནད་འགག་དང་དགོས་
པ་ཅི་ཞིག་འདུག་གམ། ཞེས་སྨྲས།
དེ་རྗེས་མོས་ད་དུང་ཁོའི་ཤེས་ཡོན་ཁྱད་པར་དུ་འཕགས་པ་དེ་དང་། ཁོས་
སྨྱུ་གུ་རྒྱུགས་ཐེངས་གཅིག་གིས་གྲོང་གསེབ་ཀྱི་ཡིག་སྐྱེལ་ཕོ་ཉ་བ་དེ་དཀའ་རྙོག་གི་
ནང་དུ་བཅུག་པའི་སྐོར་དང་། ད་དུང་ཁོང་ཚོའི་གྲོང་གསེབ་ཀྱི་ནང་གི་ཁྱིམ་མཚེས་
སུ་ཞིག་ཁྲིམས་དང་ཁ་མཆུའི་འོག་ཏུ་ཚུད་པ་འམ། ཡང་ན་སྙན་ཞུའི་ཡི་གེ་སོགས་
ཀྱི་འཆར་གཞི་བཀོད་སྒྲིག་བྱེད་དགོས་བྱུང་ཚེ། ཐོག་མར་ཁོང་ཚོས་ཀེ་ལ་ཤ་ལ་
-1237-

གནད་དོན་དེའི་སྐོར་བཀའ་འདྲི་དང་གྲོས་བསྡུར་ཞིག་མ་བྱས་པར། ཁོང་ཚོ་གོམ་
པ་གང་གི་ས་ནའང་གཡོ་འགུལ་བྱེད་མི་སྲིད་པ་ཞིག་ཡིན་པའི་སྐོར་དང་། དེ་བཞིན་
དུ་ཁོའི་གདོང་པ་དང་རང་བཞིན་ལྷན་སྐྱེས་ཀྱི་གཤིས་ཀ་སོགས་ཀྱི་ཕྱོགས་ནས་བཤད་
པ་ཡིན་ནའང་ཧ་ལམ་དེའི་སྒང་ལ་སྐད་ཆ་བཤད་མི་དགོས་པ་ཞིག་ཡིན་པའི་འགྲེལ་
བཤད་དང༌། ཁོའི་གྲོགས་པོ་ཚོ་དང་ཁོའི་གཉེན་ཉེ་རྣམས་ཀྱིས་ཁོའི་བཤེས་གཉེན་
རྣམས་ལ། ཁོ་ལ་བསྐྱར་དུ་གཉེན་སྒྲིག་བྱེད་རྒྱུའི་བརྡ་གཏོང་རོགས་གནང་ཞེས་
འབོད་སྐུལ་ནན་ཆེར་བྱས་པ་སོགས་ལ་བརྟེན་ནས། ཁོས་དེ་དོན་ཁས་བླངས་པ་
མ་གཏོགས། ཁོ་རང་ཉིད་ཀྱི་ངོས་ནས་རང་གི་བཟའ་ཟླ་གྲོངས་པའི་རྗེས་ལ་གཉེན་
སྒྲིག་བྱེད་འདོད་ཀྱི་འདུན་པ་མེད་པའི་སྐོར་སོགས་གསལ་བཤད་བྱེད་རྒྱུའི་འགོ་
བརྩམས་པར་མ་ཟད། ཁོལ་མཚོན་ན་ཁོ་རང་ཉིད་ཀྱི་གྲོགས་པོ་དང་གཉེན་ཉེ་རྣམས་
ཀྱིས་བསྐྱར་ཟློས་ཡང་བཟློས་ཀྱི་རེ་སྐུལ་བྱས་པ་ལས། ཁོ་རང་ཉིད་ཀྱི་བཤེས་གཉེན་
རྣམས་ཀྱི་བཀའ་ལ་བརྩི་འཇོག་བྱེད་རྒྱུ་དེ་ལ་དགའ་མོས་ཡོད་པའི་སྐོར་སོགས་ཀྱང་
འགྲེལ་བཤད་བརྒྱབས།
ཧ་རེས་མོ་ཧེས་ཞེས་ཀྱིས་ཁོའི་ཕྱོགས་ནས་ད་ལྟའི་གཉེན་སྒྲིག་གི་གྲོས་འཆར་
དེ་འཐོབ་པའི་ཆེད་དུ་དཀའ་ངལ་རྫོགས་མཐའ་མེད་པ་ཞིག་མྱངས་ཡོད་པར་
བརྟེན། མོས་སུའུ་ཆར་རས་ཐ་ལ་ཁོ་འདི་ལྟ་བུའི་ཁྱིམ་རྒྱུད་མཐོན་པོ་དང་སྐྱེ་
ས་རུས་ཁུངས་ཡོད་པའི་མི་ཞིག་ཡིན་པར་མ་ཟད། སྤྱི་ཚོགས་ཀྱི་ངོས་ནས་ཀྱང་
ཁོ་ལ་གཟེངས་སུ་ཐོན་པའི་གུས་བཀུར་དང་བརྩི་འཇོག་བྱེད་ཀྱིན་ཡོད་པ་ཞིག་
རེད། དེར་བརྟེན་དེ་ལྟ་བུའི་མི་ཞིག་གིས་ང་ཚོའི་སྐད་ཆ་ལ་ཉན་འདོད་བྱེད་རྒྱུ་
རེད་ཁྱོད་ཀྱིས་བསམ་གྱིན་འདུག་གམ། ཞེས་སྨྲས།
-1238-

སུའུ་ཆར་རས་ཐ་ཡི་སེམས་ལ། གང་ལྟར་ཡང་ཁོ་ལ་སྤྱི་ཚོགས་ཀྱི་ངོས་
ནས་མཐོང་དང་ཆ་འཇོག་ཅིག་ཡོད་པ་ཡིན་ན། དེ་ལ་གཅོག་འཕྲི་དང་དེའི་
གཟི་བརྗིད་ཉམས་རྒུད་དུ་འགྲོ་བར་བྱེད་འདོད་ཀྱི་འདུན་པ་ཞིག་ནམ་ཡང་མེད་
པ་ཞིག་རེད། གང་ཡིན་ཟེར་ན། མོ་རང་ཉིད་སྒེར་གྱི་མཚན་སྙན་གྲགས་ཀྱི
ཕྱོགས་ལ་རང་འདོད་བྱས་ཏེ་དེ་དོན་དུ་གཉེར་མཁན་ཞིག་མ་རེད། དོན་དངོས་
པོའི་ཆ་ནས་བལྟས་པ་ཡིན་ནའང་། གལ་ཏེ་ཧིན་དྷུ་ཡི་སྤྱི་ཚོགས་ཀྱིས་མོ་ལ་གནས་
རིམ་དང་གོ་ས་ཞིག་མ་སྤྲད་པ་ཡིན་ནའང་། མོ་ལ་དེའི་ཕྱོགས་ལ་འགྱོད་སེམས་
དང་བློ་ཕམ་གྱི་ཟུར་ཙམ་ཡང་མེད་པ་དེ་མོས་ཕྱི་གསལ་ནང་གསལ་བྱས་ཡོད་
པ་ཞིག་རེད། འདི་ལྟ་བུའི་བུ་མོ་གླེན་རྟགས་ཚ་བོ་དེས། རང་གི་ཨ་ནེས་དཀའ་
ལས་མང་པོ་བརྒྱབས་པའི་རྗེས་ལ་ཀེ་ལ་ཤ་ཡིས་གཉེན་སྒྲིག་གི་སློང་ཆང་དེའི་ཕྱོགས་
ལ་མོས་མཐུན་དང་ངོས་ལེན་བྱས་པའི་གནད་དོན་དེ། མོ་རང་ཉིད་ཀྱི་མཚན་
སྙན་དང་གཟི་བརྗིད་ཀྱི་ཕྱོགས་ལ་གནད་དོན་ཆུང་ཆུང་ཞིག་མིན་པའི་སྐོར་དེ་
གཏན་ནས་ངོས་ཟིན་ཐུབ་ཀྱིན་མེད་པར་མ་ཟད། ད་དུང་དེའི་ལྡོག་ཕྱོགས་སུ་
གོ་བ་བླངས་ནས་དེ་རང་ཉིད་ལ་མཐོང་ཆུང་དང་ཁྱད་གསོད་ལྟ་བུ་ཞིག་ཏུ་བརྩི་
བཞིན་ཡོད་པ་ལྟ་བུ་ཞིག་རེད།
གང་ལྟར་ཡང་ཧ་རེས་མོ་ཧེས་ནེས་དུས་རབས་གསར་པའི་བརྒྱུད་རིམ་གྱི་
ཁྲོད་ཀྱི་བྱ་བ་ཕྱིན་ཅི་ལོག་གི་བྱ་གཞག་ཐམས་ཅད་ལ་སུན་སྣང་དང་ཡི་མུག་པར་
གྱུར། དེ་རྗེས་མོས་རང་ཉིད་ཀྱི་སེམས་ཀྱི་གཏིང་ནད་དེ་ལ་གཞི་བཅོལ་ཏེ་གྷོར་ཡི་
ཕྱོགས་ལ་དྲང་བདེན་མ་ཡིན་པའི་འཁྱོག་གཏུམ་གྱི་རིགས་སྣ་མ་སྣ་ཚོགས་བཤད
རྒྱུའི་འགོ་བརྩམས་ཏེ། མོས་སུའུ་ཆར་རས་ལ། གྷོ་ར་ཡིས་ཁོ་རང་ཉིད་ཧིན་དྷུ་
—1239—

བ་རྣམ་དག་ཅིག་ཡིན་ཞེས་རང་བསྟོད་འུད་ཤོད་ཀྱི་སྐད་ཆ་བཤད་བསྡད་པ་རེད་མ་
གཏོགས། ཁོ་ལ་སྤྱི་ཚོགས་ཀྱི་ཁྲོད་དུ་མཐོང་དང་གཟི་བརྗིད་ཀྱི་གོ་གནས་ཅི་ཞིག་
འདུག་གམ སྐྱེ་བོ་སུ་ཞིག་ལ་ཁོའི་ཕྱོགས་ལ་གདེང་འཇོག་དང་གུས་ཞབས་ཡོད་
པའི་སྐོར་དེ་ངས་ཏན་ཏན་ཤེས་འདོད་འདུག གལ་ཏེ་ཁོས་བྷ་རཱ་མོ་ཡི་བུ་མོ་དངུལ
མང་པོ་ཡོད་མཁན་ཞིག་གི་ཕྱོགས་ལ་འགྲམ་ཆུ་ལངས་ནས་གཉེན་སྒྲིག་བྱས་པ་ཡིན་
ན། ཁོ་ལ་ཏན་ཏུན་ཁོ་རང་ཉིད་ཀྱི་སྤྱི་ཚོགས་ཀྱིས་རང་ཉིད་ཀྱི་སྟེང་དུ་ཆད་པ་དང་
ཉེས་པ་བཅད་པ་ཡིན་ན། དེ་ལས་སྲུང་སྐྱོབ་བྱེད་ཐུབ་པའི་ཤུགས་རྐྱེན་ཡོད་པ་རེད།
རྒྱུ་མཚན་དེ་ཅི་ཞིག་རེད་དམ་ཞེ་ན། ཁོ་ཚོས་སྒོར་མོའི་འགྲོ་སོང་བཏང་ནས་ཁོ
རང་ཚོའི་གྲོགས་པོ་ཚང་མའི་ཁ་བཀག་སྟེ། ཁོང་ཚོ་ལ་སྐྱབས་འཇུག་ཞུ་རྟེན་གྱི་དངུལ་
མང་པོ་གཏོང་གི་ཡོད་པ་རེད། དེ་བཞིན་དུ་ཁོང་ཚོས་གཞན་དང་གཞན་གྱི་བྱ་བ་
དེ་ལྟ་བུ་བྱེད་ཀྱིན་ཡོད་པ་རེད། ཅེས་སྨྲས།
སུའུ་ཆར་རས་ཐ་ཡིས་ནང་ཚགས་ཀྱི་ཚུལ་དུ། ཨ་ནེ། ཁྱོད་ཀྱིས་ག་
རེ་བྱས་ནས་སྐད་ཆ་འདི་འདྲ་ཤོད་ཀྱིན་ཡོད་དམ། ཁྱོད་ཀྱིས་རང་ཉིད་ཀྱིས་
སྨྲ་བཞིན་པའི་སྐད་ཆ་འདི་ཚོ་ལ་གཞི་རྩ་དང་ཁུངས་ལུང་གཏན་ནས་མེད་པ་དེ་
གསལ་པོ་ཤེས་ཀྱིན་རེད། ཅེས་བཤད།
ཧ་རེས་མོ་ཧེས་ནེས་ཀྱིས་ཁྲེལ་དགོད་ཀྱི་ཚུལ་དུ། ནམ་ཞིག་སྐྱེ་བོ་ཞིག་
ངའི་མི་ཚེའི་ལོ་ཚད་དུ་སླེབས་པའི་སྐབས་དེ་ལ། ང་ལ་མགོ་སྐོར་བཏང་ནས་
ཁ་ཕྱོགས་གཞན་ཞིག་ཏུ་འཁྲིད་པར་བྱེད་རྒྱུ་དེ་ནི་སྐྱེ་བོ་སུ་ཞིག་གི་སྟོབས་དང་ནུས་
པ་ལས་ཀྱང་བརྒལ་བ་ཞིག་རེད། གང་ཡིན་ཟེར་ན། ང་རང་ཉིད་ཀྱི་མིག་
གཉིས་ཀ་ངས་བེད་སྤྱོད་བཏང་། རྣ་བ་གཉིས་ཀ་ཁ་ཕྱེས་ཏེ་ཕྱོགས་གང་སར་
-1240-

ཉན། གནས་ལུགས་ཚང་མ་ཁུང་དུ་ཆུད་པ་བྱས་ཏེ་ཡ་མཚན་པའི་གནས་དེ་
ལས་ཁུ་སིམ་མེར་ཁ་རོག་ཁོ་ན་ལ་སྡོད་གྱིན་ཡོད། ཅེས་བཤད།
དེ་རྗེས་མོས་རང་ཉིད་ལ་ལྡོག་ཏུ་མེད་པའི་ངེས་ཤེས་བརྟན་པོ་ཞིག་རྙེད་ཡོད་
པ་དེ་ནི། གྷོ་ར་ཡིས་རང་གི་ཨ་མ་དང་མཉམ་དུ་གསང་བའི་འཆར་གཞི་ཞིག་ལྐོག་
ཇུས་བྱས་ཏེ། སུའུ་ཆར་རས་ཐ་དང་ལྷན་དུ་གཉེན་སྒྲིག་བྱེད་རྩིས་བྱེད་ཀྱིན་ཡོད་
པ་དང་། རྒྱུ་མཚན་དེ་འདྲ་ཡིན་དུས། ལོ་ལི་ཏཱ་དང་བྷི་ནོ་གཉིས་ཀྱི་གཉེན་སྒྲིག་
མཛད་སྒོའི་རྟེན་འབྲེལ་གྱི་ཉིན་མོ་འདི་ནི་རླབས་ཆེན་གྱི་བྱ་གཞག་ཅིག་མིན་པའི་སྐོར་
གསལ་བཤད་བྱས། ད་དུང་མོས་སྣོན་པ་ཞིག་བརྒྱབས་ཏེ། གལ་ཏེ་མོ་རང་ཉིད་
ཀྱི་ངོས་ནས་སུའུ་ཆར་རས་ཐ་སྐྱེ་ས་རུས་ཁུངས་ཡོད་པའི་ཁྱིམ་ཆེན་ཀེ་ལ་ཤ་ཡི་ནང་
ཚང་དུ་རྩིས་འབུལ་བྱས་ཏེ། མོ་སྐྱོབ་ཐབས་ཅིག་བྱེད་མ་ཐུབ་པ་ཡིན་ན། དེ་རྗེས་
ཏན་ཏན་གྷོ་ར་ཡི་གསང་བའི་གཡོ་ཇུས་ལ་རྒྱལ་ཁ་དང་གྲུབ་འབྲས་འཐོབ་ངེས་པ་
ཞིག་ཡིན་པའི་སྐོར་ཡང་མོ་ལ་གསལ་བཤད་བྱས།
སྐད་ཆ་འདི་ཚོ་སུའུ་ཆར་རས་ཐ་ལ་མཚོན་ན། དེ་བས་ཀྱང་ངང་རིང་
དང་བཟོད་སྒོམ་བྱེད་མི་ཐུབ་པ་ཞིག་རེད། དེར་བརྟེན་མོས་སྐད་ཤུགས་ཆེན་
པོ་དང་བཅས། ཁྱོད་ཀྱིས་སྐྱེ་བོ་སུ་ཞིག་གི་ཕྱོགས་ལ་སྐད་ཆ་ཤོད་ཀྱིན་ཡོད་པ་
དེ་ཚོ་ངས་གུས་ཞབས་དང་ཆ་འཇོག་བྱེད་སའི་མི་དེ་ཚོ་རེད། ང་དང་ཁོང་ཚོའི་
བར་ཀྱི་རང་བཞིན་ལྷན་སྐྱེས་ཀྱི་འབྲེལ་ལམ་གྱི་ཆ་ཙམ་ཞིག་ཀྱང་ཁྱོད་ཀྱིས་གོ་
རྟོགས་བྱེད་ནམ་ཡང་མི་ཐུབ་པ་ཞིག་ཡིན་པར་བརྟེན། ངས་ཁྱོད་ལ་གསལ་
བཤད་བྱས་པ་ཡིན་ན། ང་ཁོང་ཚོའི་ཕྱོགས་ལ་ལངས་པ་དེ་ལ་རྒྱུ་མཚན་དང་
རྒྱུ་རྐྱེན་གཅིག་ཁོ་ན་ཡོད། གང་ལྟར་ད་ལྟ་ང་ངེས་པར་དུ་འདི་ནས་འགྲོ་དགོས་

ཡོད། ནམ་ཞིག་ཁྱོད་རང་བསྐྱར་དུ་གནས་ལུགས་དང་རྒྱུ་མཚན་ལྡན་པ་ཞིག་
ཏུ་གྱུར་བའི་སྐབས་དེར། ང་ཚུར་ལོག་ཡོང་ནས་ཁྱེད་རང་མཉམ་དུ་གཅིག་
པུར་འདུག་གི་ཡིན། ཞེས་བཤད།
ཧ་རེས་མོ་ཧེས་ནེས་ཀྱིས་འགོག་རྐྱེན་ལ་ཅི་མི་སྙམ་པར་ཨུ་ཚུགས་ཀྱི་སྒོ་
ནས། གལ་ཏེ་ཁྱོད་ལ་གྷོར་མོ་ཧན་གྱི་ཕྱོགས་ལ་བསམ་བློའི་ཁ་ཕྱོགས་གཏན་
འཁེལ་བ་ཞིག་མེད་པ་དང་། ཁྱོད་ཀྱི་སེམས་ལ་ཁོ་དང་ལྷན་དུ་གཉེན་སྒྲིག་བྱེད་
འདོད་ཀྱི་འདུན་པ་སོགས་མེད་པ་ཡིན་ན། དེ་རྗེས་ཁྱོད་ཀྱིས་ཀེ་ལ་ཤ་ཡི་ཕྱོགས་
ནས་སྐྱོན་དང་ནོར་འཁྲུལ་ག་རེ་མཐོང་བྱུང་ངམ། ཁྱོད་རང་གིས་གཉེན་སྒྲིག་
མ་བྱས་པར་མུ་མཐུད་དུ་འདུག་གི་ཡིན་ནམ། ཞེས་སྨྲས།
སུའུ་ཆར་རས་ཐ་ཡིས་སྐད་ཅོར་ཞིག་བརྒྱབས་པ་དང་བཅས། ངས་
གཉེན་སྒྲིག་གཏན་ནས་བྱེད་རྒྱུ་མིན། དུས་དང་རྣམ་པ་ཀུན་ཏུ་མ་བྱས་པར་
འདུག་གི་ཡིན། ཞེས་ལན་བརྒྱབས།
ཧ་རེས་མོ་ཧེས་ནེས་ཧ་ལས་ཧང་སངས་ཏེ་མིག་གཉིས་ཀ་ཆེས་ཆེར་བགྲད་
བཞིན་དུ་སྐད་ཤུགས་ཆེན་པོ་དང་བཅས། དེས་ན་ཁྱོད་རྒན་ཁོག་ཆགས་རག་
བར་དུ་གཉེན་སྒྲིག་མ་བྱས་པར་འདུག་རྒྱུ་ཡིན་ནམ། ཞེས་སྨྲས།
སུའུ་ཆར་རས་ཐ་ཡིས། ཡིན། མ་འཆི་བར་དུ་གཉེན་སྒྲིག་བྱེད་རྒྱུ་
མིན། ཞེས་སྨྲས།

ལེའུ་དོན་བཞི་པ།
u
༄༅། །ནམ་ཞིག་གྷོ་ར་ཡིས། སུའུ་ཆར་རས་ཐ་མཐོང་འདོད་ཀྱི་
འདུན་པ་ཤུགས་དྲག་པོ་ཞིག་སྐྱེས་ཏེ་མོ་ལ་ཐུག་འཕྲད་བྱེད་དུ་ཕྱིན་པའི་སྐབས
དེར། སུའུ་ཆར་རས་ཐ་ནང་དུ་བསྡད་མེད་པ་དེས་རྐྱེན་བྱས་ནས་སེམས་ཀྱི་
ནང་ལ་འགྱུར་བ་གསར་བ་ཞིག་གི་མནར་གཅོད་ཕོག
ཁོའི་སེམས་ཀྱི་ནང་ལ། ཁོའི་ཕྱོགས་ལ་སུའུ་ཆར་རས་ཐ་ཡིས་འདི་ལྟ་
བུའི་ཤུགས་རྐྱེན་ཐེབས་ཡོད་པའི་རྒྱུ་མཚན་ནི། ཁོ་རང་ཉིད་ཀྱིས་ཁོང་ཚོ་དང་
མཉམ་དུ་འདྲིས་གཤིབ་བྱེད་རྒྱུ་མང་དྲགས་པ་དེ་ཁོ་རང་ཉིད་ཀྱི་ངོས་ནས་རྟོགས
མ་ཐུབ་པར་བརྟེན། ད་ཆར་རང་ཉིད་ངལ་གསོ་མེད་པའི་རྙོག་འཛིང་ཞིག་གི
ནང་དུ་ཚུད་པ་རེད་སྙམ་པའི་བསམ་བློ་འཁོར།
ཁོས་རང་ཉིད་ཀྱི་སྤོབས་པ་དང་ཁེངས་དྲེགས་ལ་རྒྱབ་བརྟེན་ནས། རང་
ཉིད་ཀྱི་ལུང་པའི་ཡུལ་སྲོལ་ལམ་ལུགས་ཀྱི་གོམས་གཤིས་སོགས་དང་དགག་བྱ
ཆེ་བའི་བྱ་གཞག་ཐམས་ཅད་ལ་སྣང་མེད་བྱས་ཏེ། རང་གི་དྲག་ཤུགས་ལ་བརྟེན

ནས་ཡུལ་སྲོལ་ལམ་ལུགས་ཀྱི་ས་མཚམས་ལས་བརྒལ་ཏེ་ཕྱིན་ཡོད་པ་ཞིག་རེད།
དེ་ལྟ་བུའི་བྱ་གཞག་དེ་སྐྱེ་བོ་རྣམས་ཀྱིས་ཤེས་བཞིན་དུ་ཡིན་ནའང་འདྲ། མ་
ཤེས་པར་ཡིན་ནའང་འདྲ། གང་ལྟར་རང་རང་སོ་སོའི་ངོས་ནས་ཡུལ་སྲོལ་
གྱི་བཀག་རྒྱའི་མཚམས་ལས་མ་འདས་པར་བྱས་ཏེ་སྡོད་མ་ཐུབ་པ་ཡིན་ན། དེས་
རང་རང་སོ་སོ་ལ་གནོད་འཚེ་དང་མ་སྐྱིད་པ་ཞིག་བསྐྲུན་པ་ཁོ་ན་ཙམ་ཞིག་མ་
ཡིན་པར་མ་ཟད། ད་དུང་ཁོང་ཚོའི་ཕྱོགས་ཀྱི་སྟོབས་ཤུགས་གཞན་དང་བསྲེ་
ལྷད་མ་བཏང་བར། གཞན་དོན་སྒྲུབ་པར་བྱེད་པའི་ནུས་པའི་ཐོག་ལ་ཡང་གྱོང་
གུད་ཕོག་འཇུག་པ་ཞིག་རེད། གང་ཡིན་ཟེར་ན། སྐྱེ་བོ་གཞན་དང་ལྷན་དུ་
སྐྱིད་སྡུག་ཚོགས་པ་བཙུགས་པ་དང་དེ་ཚོ་དང་མཉམ་དུ་བསམ་ཚུལ་བརྗེ་རེས་
ཀྱི་སྐད་ཆ་མང་པོ་བཤད་པ་ཡིན་ན། དེའི་མཇུག་འབྲས་ལ་སེམས་ཀྱི་ཚོར་འདུ་
རྣམས་ལ་སྔར་དང་མ་འདྲ་བའི་ངར་ཤུགས་ཆེན་པོ་ཞིག་རྒྱས་ནས་ཡོང་བ་དང་།
དེ་ལ་བརྟེན་ནས་དེ་ལྟ་བུའི་བསམ་བློའི་ངར་ཤུགས་དེ་དག་གིས་ང་ཚོའི་ལྷད་མེད་
པའི་ཡིད་ཆེས་དང་། རྣམ་དཔྱོད་ཀྱི་སྟོབས་ཤུགས་ལ་ཡིད་ཆེས་གདེང་འཁེལ་
མེད་པའི་སྒྲིབ་གཡོག་ཅིག་འགེབ་ངེས་པ་ཞིག་རེད།
འདི་ལྟ་བུའི་གནས་ཚུལ་འཁྲུལ་བ་མེད་པ་དེ་གྷོ་ར་ཡིས་བྷ་རཱ་མོ་ཡི་ཁྱིམ་རྒྱུད་
ཀྱི་བུ་མོ་རྣམས་དང་ལྷན་དུ་འདྲིས་གཤིབ་བྱས་པའི་ཉམས་མྱོང་འོག་ནས་གསར་དུ་
རྟོགས་པ་ཁོ་ན་ཞིག་མིན་པར། དུས་ནམ་ཞིག་གི་ཚེ་ཁོ་ས་ཆ་གཞན་དང་གཞན་
ནས་སྤྱིར་བཏང་གི་མི་དཀྱུས་མ་རྣམས་དང་འདྲེས་ནས་ཕྱིན་པའི་སྐབས་དེ་དུས་ནས་
ཁོས་རང་ཉིད་རླུང་ནག་འཚུབ་མའི་འཁོར་འཁྱིལ་ཞིག་གི་ཁྲོད་དུ་རྒྱ་ཡན་དུ་འགྲོ་བཞིན
ཡོད་པ་དེ་ཡིད་ལ་འཁོར་རྒྱུའི་འགོ་ཚུགས་ཡོད་པ་ཞིག་རེད།
-1244-

ཁོའི་སེམས་ལ་དུང་སེམས་ཀྱི་སྙིང་རྗེའི་ཚོར་འདུ་རེ་རེ་སྐྱེས་པའི་བརྒྱུད་
རིམ་ཁྲོད་དུ། སྙིང་རྗེའི་ཚོར་བ་དེ་དག་རེ་རེས་ཁོ་ལ་བར་མ་ཆད་པར་མི་དགེ་
བའི་བྱ་བ་གང་དང་གང་ཡིན་པ་དང༌། ནོར་འཁྲུལ་གྱི་བྱ་བ་གང་དང་གང་ཡིན་
པ་དེ་དག་ངེས་པར་དུ་སྤང་དགོས་པའི་བསམ་གཞིག་སྣ་ཚོགས་བྱེད་བཅུག་ཡོད་
པ་ཞིག་རེད། ཡིན་ནའང་འདི་ལྟ་བུའི་སྙིང་རྗེའི་ཚོར་བ་ཤུགས་དྲག་པོ་དེས་ལེགས་
ཉེས་ཀྱི་བར་གྱི་དབྱེ་བ་དམ་པོར་འབྱེད་པའི་ཁོའི་སྟོབས་ཤུགས་གྱི་ནུས་པ་དེ་ཡོངས་
སུ་གཞི་མེད་དུ་བཏང་བ་ཁོ་ན་ཞིག་མ་རེད་དམ། ང་ཚོས་ཅི་ཙམ་ཕྱི་རོལ་གྱི་
དངོས་པོ་རྣམས་ལ་དུང་སེམས་གྱི་སྙིང་རྗེ་དང་བསྟུན་ནས་བསམ་གཞིག་བྱེད་
རྒྱུ་ལ་བློ་ཁ་མཐའ་གཅིག་ཏུ་ཕྱོགས་པ་ཡིན་ན། ང་ཚོས་དེ་ཙམ་གྱིས་བདེན་པ་
དེ་ཆ་ཤས་ཡོངས་སུ་ཚང་བ་དང་འགྱུར་བ་མེད་པ་ལྟ་བུ་ཞིག་ཡིན་པར་རྟོགས་
པའི་རྣམ་དཔྱོད་ཀྱི་ནུས་པ་དེ་བརླག་འགྲོ་བཞིན་ཡོད་པར་མ་ཟད། དུ་བ་སྔོན་
པོས་མེ་ལྕེ་དམར་པོ་ཇི་ལྟར་བསྒྲིབས་པ་ནང་བཞིན། ང་ཚོས་རང་ཉིད་ཀྱི་བྱམས་
བརྩེ་དང་སྙིང་རྗེ་ཡིས་ཅི་ཞིག་གསལ་བར་བྱེད་དགོས་པ་དེ་ཡང་སྒྲིབ་པར་བྱེད་
བཞིན་ཡོད་པ་ཞིག་རེད།
གྷོ་ར་ཡིས་ཁོ་རང་ཉིད་ལ་རྒྱུ་མཚན་འདི་དག་ལ་བརྟེན་ནས་ང་ཚོའི་རྒྱལ་
ཁབ་ཀྱི་ནང་དུ་མི་ཚང་མའི་བདེ་སྐྱིད་ཀྱི་ཁུར་པོ་ཕྲག་ཏུ་བླངས་ནས་འགྲོ་མཁན་
གྱི་སྐྱེ་བོ་རྣམས་ལ། རང་ཉིད་དུས་རྟག་ཏུ་མི་མང་ལས་རྒྱང་བཀྱེད་དེ་གནས་
པར་བྱེད་རྒྱུ་དེ་འགན་འཁྲིའི་སྒྲིག་གཞི་དང་ལམ་ལུགས་ཤིག་ཏུ་གྱུར་ཡོད་པ་རེད།
རྒྱལ་པོ་ཞིག་རང་ཉིད་ཀྱི་ཆབ་འབངས་ཀྱི་ཁྲོད་དུ་ཞུགས་ནས་དེ་ཚོ་དང་ལྷན་དུ་
འདྲིས་གཤིབ་གཏིང་ཟབ་བྱས་པ་ཡིན་ན། དེས་རང་ཉིད་སྐྱོབ་པར་བྱེད་ཐུབ་
-1245-

པར་འདོད་པའི་བསམ་ཚུལ་དེ་ནི་གཞི་རྩ་གཏན་ནས་མེད་པའི་བསམ་ཚུལ་ཞིག་
རེད། རྒྱལ་པོ་ཞིག་ཡིན་ན། རང་ཉིད་དང་འབངས་ཀྱི་བར་ལ་འདྲིས་གཤིབ་
གཏིང་ཟབ་པ་བྱས་པ་ཡིན་ན། དེས་རང་ཉིད་དང་ཆབ་འབངས་ཀྱི་བར་གྱི་འབྲེལ་
ལམ་ཐོག་ལ་གནོད་སྐྱོན་གཏོང་རྒྱུ་ཡིན་པ་དེ་རྟོགས་པའི་རྣམ་དཔྱོད་ཀྱི་རྩལ་ཞིག་
ངེས་པར་དུ་ཡོད་དགོས་པ་ཞིག་རེད། རྒྱུ་མཚན་འདི་ལ་བརྟེན་ནས་རྒྱལ་པོའི་
ཆབ་འབངས་རྣམས་ཀྱིས་རང་འདོད་དང་བླངས་ཀྱི་སྒོ་ནས། ཁོ་རང་ཚོའི་རྒྱལ་
པོ་དེ་འོད་ཀྱི་ཕུང་པོ་ཞིག་གི་ངོ་བོར་རྒྱང་བཀྱེད་ནས་གཅིག་པུར་བསྡད་ཡོད་པ་
དང་། ཁོ་རང་ཚོ་དེའི་མཐའ་འཁོར་དུ་མུ་ཁྱད་ཀྱིཟླུམ་པོར་ལྟར་དུ་གནས་ཡོད་
པའི་ཡིད་ཆེས་དང་གདེང་འཇོག་བྱེད་ཀྱིན་ཡོད་པ་ཞིག་རེད། དེ་རྒྱུ་མཚན་
གང་གི་ཕྱིར་དུ་ཞེ་ན། ཁོང་ཚོས་ཁོ་རང་ཚོའི་རྒྱལ་པོ་དེ་ཁོང་ཚོའི་ཁྲོད་དུ་ཞུགས་
ནས་ཁོང་ཚོ་དང་མཉམ་དུ་གཤིབས་པ་ཡིན་ན། དེ་རྗེས་ཁོའི་རྒྱལ་པོའི་མཐོང་
ངམ་ཁོ་རྒྱལ་པོའི་ངོ་བོ་རུ་འཚོ་ནས་འདུག་དགོས་པའི་རྒྱུ་མཚན་དེ་དམིགས་མེད་
དུ་འགྲོ་རྒྱུ་ཡིན་པ་དེ་ཤེས་ཀྱིན་ཡོད་པའི་རྒྱུ་མཚན་གྱིས་རེད།
བྲམ་ཟེ་པ་རྣམས་ཀྱིས་ཀྱང་ཏན་ཏན་རང་ཉིད་སྤྱི་ཚོགས་གྱི་ཁྲོད་ནས་ཟུར་
དུ་བཀྱེད་དེ་ཆགས་བྲལ་གྱི་སྤྱོད་པ་ལ་ཞུགས་རྒྱུའི་ཕྱོགས་ལ་བསམ་གཞིག་བྱེད་
དགོས་པ་ཤིག་རེད། བྲམ་ཟེ་པ་རྣམས་ཀྱི་ཁྲོད་ནས་རང་ཉིད་དཀའ་ངལ་གྱི་
རྙོག་འཛིང་ཁྲོད་དུ་མི་སེར་དཀྱུས་མ་རྣམས་དང་ལྷན་དུ་འདྲིས་གཤིབ་དང་། ཚོང་
འབྲེལ་གྱི་ཁེ་ཕན་འོག་གི་འདབ་རྫབ་ཁྲོད་དུ་རྐང་བརྐྱང་ལག་བརྐྱང་བྱས་པ་སོགས་
བརྒྱུད་ནས་ལྷུང་འཇུག་མཁན་རྣམས་ཀྱིས་རང་ཉིད་ཀྱི་བསམ་བློའི་ཞེ་ཕུགས་སུ་
སྒོར་མོ་བཅངས་ནས་རིགས་དམན་པའི་གདོལ་བ་རྣམས་ཀྱི་ལྕགས་ཀྱུའི་ཞགས་
-1246-

པ་དེ། རང་ཉིད་ཀྱི་སྐེ་ལ་བསྐོན་ནས། རང་ཉིད་ནག་ཅན་གྱི་མི་སྐེ་ལ་དཔྱང་
ཐག་བསྐོན་ནས་གནམ་བཏགས་བྱེད་སའི་ཤིང་སྒྲོམ་གྱི་ཐོག་ལ་ཤི་རུ་འགྲོ་བཞིན་
ཡོད་པ་རེད་ཅེས་སྨྲ་བཞིན་ཡོད་པར་མ་ཟད། དེ་ནི་གྷོ་ར་ལ་མཚོན་ན་མཐོང་
ཆུང་དང་བརྙས་བཅོས་ཆེས་ཆེར་བྱས་པ་ཞིག་ཏུ་འགྲོ་བཞིན་ཡོད་པར་བརྟེན།
ཁོའི་སེམས་ལ་དེ་ལྟ་བུའི་མི་དེ་ལ་རྣམ་དཔྱོད་ཀྱི་རྩལ་དང་ལྡན་པའི་མི་ཚེ་ཞིག་གི་
སྐྱེས་བཟང་ཞིག་ཐོབ་ཡོད་པ་ལྟ་བུའི་ཆ་འཇོག་ཅིག་ཧ་ལམ་བྱེད་མི་སྲིད་པ་ལྟ་བུ་
ཞིག་ཡིན་པར་མ་ཟད། ཁོས་དེ་ལྟ་བུའི་སྐྱེ་བོ་དེ་རིགས་དམན་པ་གདོལ་བ་ལས་
ཀྱང་ཞན་པ་ཞིག་ཏུ་བརྩི་བཞིན་ཡོད་པ་ཞིག་རེད། རྒྱུ་མཚན་གང་གི་ཕྱིར་དུ་
ཞེ་ན། རིགས་དམན་པ་དེ་ཚོ་མ་མཐའ་ཡང་ཁོ་རང་ཚོའི་སྐྱེ་ས་རུས་ཁུངས་ཀྱི
ཚད་དང་མཉམ་པའི་གནས་ཤིག་ཏུ་འདུག་གི་རེད། ཡིན་ནའང་སྒོར་མོ་ལ་འདོད
རྔམ་གྱི་དབང་གིས་སྤྱི་ཚོགས་ཀྱི་ཁྲོད་དུ་ཞུགས་ནས་འགྲོ་མཁན་གྱི་བྲམ་ཟེ་པ་ལྟ་
བུ་ཞིག་ལ་མཚོན་ན། ཁོས་རང་ཉིད་བྲམ་ཟེ་པ་ཞིག་ཡིན་པའི་རང་བཞིན་ལྷན་
སྐྱེས་ཀྱི་རང་གཤིས་ངོ་མ་དེ་བློ་ཡུལ་དུ་འཁོར་མ་ཐུབ་པར་འགྲོ་བཞིན་ཡོད་པར་
བརྟེན། རྒྱུ་མཚན་དེའི་ཆ་ནས་ཁོ་མི་གཙང་བའི་ལྷད་ཀྱིས་གོས་པའི་སྐྱེ་བོ་ཞིག་
ཏུ་གྱུར་ཡོད་པ་ཞིག་རེད། དེ་ལྟ་བུའི་བྲམ་ཟེ་པ་རྣམས་ཀྱི་རྒྱུ་མཚན་ལ་བརྟེན་
ནས་རྒྱ་གར་དེ་དེང་སང་གཉེན་འཕྲང་གི་དུས་སྐབས་ཉག་ཕྲ་བ་ཞིག་གི་བརྒྱུད་
རིམ་ཁྲོད་དུ་འགྲོ་བཞིན་ཡོད་པ་ཞིག་རེད།
གྷོར་དེ་རིང་བྲམ་ཟེ་པ་རྣམས་ཀྱི་གཟུངས་སྔགས་གྱི་མཆོད་སྦྱིན་ངག་ཏུ་དྲངས་
ནས་མི་ཚེའིགོ་རྟོགས་ལེགས་པར་འབྱུང་བའི་ཆེད་དུ་རང་ཉིད་ཀྱི་ངོས་ནས་དད་གུས་
ཀྱི་དགེ་སྦྱོར་ལ་གཅིག་ཏུ་བརྩོན་རྒྱུའི་ཐད་ལ་གྲ་སྒྲིག་ཨང་གསར་ཡོད་པ་ཞིག་རེད།
-1247—

དེར་བརྟེན་ཁོ་རང་ཉིད་ཀྱིས་རང་ཉིད་ལ། ངས་ནམ་ཡང་གྲིབ་དང་མི་གཙང་བས་
རང་ཉིད་མ་གོས་པ་ཞིག་བྱེད་རྒྱུ་ཡིན། ཞེས་དང་། ང་སྐྱེ་བོ་གཞན་རྣམས་དང་
གཅིག་མཚུངས་ཀྱི་གནས་རིམ་ཞིག་གི་ཐོག་ལ་འདུག་གི་མིན། ང་ལ་མཚོན་ན་
མཛའ་གཤིས་ཀྱི་གྲོགས་པོའི་འབྲེལ་ལམ་དེ་མེད་དུ་མི་རུང་བ་ཞིག་གང་ཡང་མིན་
པར་མ་ཟད། ང་བུད་མེད་དང་མཉམ་དུ་འབྲེལ་གཤིབ་ཀྱི་ཟླ་གྲོགས་སྒྲིག་རྒྱུ་དེ་སྤྲོ
སྐྱིད་ཀྱི་འཚོབ་མངར་ཞིང་ཞིམ་པ་ཞིག་ཡིན་པར་འདོད་མཁན་གྱི་མི་དཀྱུས་མ་རྣམས་
ཀྱི་ཁོངས་སུ་གཏོགས་པ་ཞིག་ཀྱང་མ་རེད། ང་ལ་མཚོན་ན། སྤྱོད་པ་མ་རབས་
ཀྱིས་ཁེངས་པའི་མི་ཚོགས་དང་མཉམ་དུ་འབྲེལ་བ་ཧ་ཅང་ཉེབོ་བྱེད་རྒྱུ་དེ་དངོས་སུ་
འཛེམ་དོགས་བྱེད་དགོས་པའི་གནད་དོན་ཞིག་རེད། ཇི་ལྟར་སའི་གོ་ལ་ཡིས་སྦྲང་
ཆར་བསིལ་མའི་དངོས་གྲུབ་ཀྱི་རེ་སྒུག་ཅིག་ཡིད་ལ་བཅིངས་ནས་ནམ་མཁའ་ལ་
ལྟ་བཞིན་ཡོད་པ་དེ་ལྟར་དུ། སྐྱེ་བོ་དཀྱུས་མ་རྣམས་ཀྱིས་བྲམ་ཟེཔ་རྣམས་ཀྱི་ཕྱོགས
ལ་ཡར་བལྟས་ནས་བསྡད་ཡོད་པ་རེད། དེར་བརྟེན་གལ་ཏེ་ང་ཁོང་ཚོའི་ཐག་ཉེ་
སར་བཅར་བ་ཡིན་ན། ཁོང་ཚོ་ལ་སྐྱེ་བོ་སུ་ཞིག་གིས་ཚེ་སྲོག་གི་འཚོ་བ་ཞིག་རྩིས
སྤྲོད་བྱེད་རྒྱུ་རེད་དམ། ཞེས་ཁོ་རང་ཉིད་ཀྱིས་རང་ཉིད་ལ་ཁེར་ལབ་བརྒྱབས།
དུས་ཚོད་འདིའིབརྒྱུད་རིམ་ཐོག་ལ་མ་སླེབས་སྔོན་ལ། གྷོར་ཡིས་ནམ་ཡང་
རང་གི་སེམས་ཀྱི་ནང་ལ་དཀོན་མཆོག་ལ་མཆོད་འབུལ་གསོལ་འདེབས་བྱེད་རྒྱུའི་
རྩོལ་བ་ཤུགས་དྲག་པོ་ཞིག་བསྟེན་མྱོང་མེད་པ་ཞིག་རེད། ཡིན་ནའང་ད་ཆར་ཁོ་
རང་ཉིད་ཀྱིས་རང་ཉིད་ལ་དབང་སྒྱུར་བཀོད་འདོམས་དང་སྟངས་འཛིན་བྱེད་མ་
ཐུབ་པར་བརྟེན། ཁོ་ལ་དཀའ་སྡུག གི་ཟུག་རྔུ་ཤུགས་དྲག་པོ་ཞིག་གིས་མནར་གཅོད་
ཕོག་པ་དང་། ཁོའི་ལས་ཀ་དེ་དག་ཁོ་ལ་མཚོན་ན་སྙིང་པོ་མེད་པའི་སྟོང་པ་ཞིག་
-1248-

དང་། ཁོའི་མི་ཚེའི་འཚོ་བ་དེ་མིག་ཆུའི་ཐིགས་པ་དང་ལྷན་དུ་ཕུང་པོ་ཕྱེད་ཀ་ཆུ་ལ་
བྱིངས་པའི་སྐྱེ་བོ་ཞིག་དང་གཅིག་མཚུངས་ལྟ་བུར་སྣང་བར་བརྟེན། ཁོས་རང་
ཉིད་ཀྱི་ངོས་ནས་མཆོད་འབུལ་གསོལ་འདེབས་ཀྱི་རིམ་པ་གང་ཞིག་ལག་ལེན་བསྟར་
དགོས་ཡོད་མེད་ཀྱི་ཕྱོགས་ལ་འབད་བརྩོན་བྱེད་རྒྱུའི་འགོ་བཙུགས།
ཁོས་བསམ་བློ་གཞན་དུ་གཡོབ་བཀག་ནས་དཀོན་མཆོག་གི་སྐུ་འདྲ་ཡིམདུན་
ནས་རང་ཉིད་ཀྱི་བསམ་བློའི་གཏད་སོ་དེ་དཀོན་མཆོག་གི་སྐུའདྲ་ཡི་ཐོག་ལ་མཐའ་
གཅིག་ཏུ་གནས་པར་བྱེད་རྒྱུའི་འབད་བརྩོན་བྱས་ནའང་། ཁོས་རངཉིད་ཀྱི་སེམས་
གཏིང་ནས་བཅོས་མ་མ་ཡིན་པའི་དད་གས་གཙང་མ་དང་ཡིད་ཆེས་ངོ་མ་ཞིག་གི་
རྟགས་མཚན་ཙམ་ཞིག་ཀྱང་རང་ཉིད་ལ་འཐོབཔར་བྱེད་རྒྱུའི་ཐད་ལ་སྟངས་འཛིན
བྱེད་མ་ཐུབ། ཁོས་རང་ཉིད་ཀྱི་དཀོན་མཆོག་ལ་རང་གི་རྒྱུ་མཚན་ཀྱི་ཕྱོགས་ནས་
འབྲེལ་བཤད་རྒྱག་ཆོག་པ་ཞིག་རེད། ཡིན་ནའང་མཚུངས་ཆོས་ཀྱི་དངོས་པོའི་
དོན་གོ་བར་བྱེད་པའི་དཔེ་ཡི་རྒྱན་དང་སྦྱར་བའི་རྣམ་པ་གང་ཡང་རུང་བ་ཞིག་མེད
པ་ཡིན་ན། ཁོས་བསམ་བློའི་འཆར་སྒོ་དེའི་དོན་རྟོགས་མི་ཐུབ་པ་ཞིག་རེད། འོན་
ཀྱང་དཔེ་ཡི་རྒྱན་དང་སྦྱར་བའི་རྣམ་པ་དེ་དག་གིས་ཚེ་སྲོག་གི་རྣམ་པར་ཤེས་པ་དེ་
དད་གུས་གཙང་མའི་ཡིད་ཆེས་ཀྱིས་ཡོངས་སུ་ཁེངས་པར་བྱེད་ཐུབ་པ་ཞིག་མ་རེད།
དེ་བཞིན་དུ་དཀོན་མཆོག་ལ་མཆོད་འབུལ་གསོལ་འདེབས་བྱེད་རྒྱུ་དེ། ཚད་མ་
རིག་པའི་རིགས་ལམ་གྱི་འགྲོས་དང་བསྡེབས་ནས་ལག་ལེན་བསྟར་ཐུབ་པ་ཞིག་ཀྱང་
མ་རེད། གྷོར་ཡིས་རང་ཉིད་ཀྱིས་དུས་ནམ་ཞིག་གི་ཚེ་སྐྱེབོ་གཞན་ཞིག་དང་མཉམ་
དུ་དགག་སྒྲུབ་ཀྱི་རྩོད་པ་ཆུ་བོའི་རྒྱུན་བཞིན་ཏུ་བསྟེན་ནས་ཡོང་གི་ཡོད་པའི་དུས་སྐབས་
དེ་ལས་ཀྱང་། རང་ཉིད་ཀྱིས་ལྷ་ཁང་ཞིག་གི་ནང་ནས་དཀོན་མཆོག་ལ་མཆོད་

སྦྱིན་གྱི་ཆོ་ག་ལག་ལེན་དུ་བསྟར་བཞིན་ཡོད་པ་དེའི་ཚེ། རང་ཉིད་ཀྱི་སེམས་པ་དེ་
དགའ་ཚོར་གྱིས་ཡོངས་སུ་ཁེངས་ནས་ཡོད་པ་དང་རང་ཉིད་ཀྱི་བླ་སྲོག་གི་སེམས་
ཁམས་ལ་དད་གུས་ཀྱི་གཡོ་འགུལ་འགྱུར་བ་མེད་པ་ཞིག་ཐོབ་ཀྱིན་ཡོད་པ་དེ་ཤེས
ཡོད་མེད་ཀྱི་ཐོག་ལ་སྐད་ཆ་མེད་པ་ཞིག་རེད།
གྷོར་ཡིས་དུས་ད་ལྟ་ཡང་དཀོཀོན་མཆོག་ལ་མཆོད་འབུལ་བྱེད་རྒྱུ་དེ་བློ་ཡུལ་
ནས་མ་བརྗེད་པར། ཉི་མ་རེ་བཞིན་རང་ཉིད་ལ་ཁྲིམས་སུ་བཅས་པའི་མཆོད་
སྦྱིན་གྱི་ཆོ་ག་རྣམས་བརྒྱུད་ནས་སོང་བ་མ་ཟད། ཁོས་ཆོས་སྤྱོད་ཀྱི་བྱ་བ་དེ་དག་
ད་དུང་དམ་པའི་གསུང་རབ་ཀྱི་གཞུང་ནས་བཀོད་འདོམས་དང་ལག་ལེན་གྱི
རིམ་པ་རྣམས་ཚུལ་ཇི་ལྟར་གཏན་ལ་ཕབས་ཡོད་པ་དེ་བཞིན་དུ་ཉམས་སུ་བླངས།
ཁོས་རང་ཉིད་ཀྱི་སེམས་པ་ལ། གནས་གང་ཞིག་ཏུ་སྐྱེ་བོ་ཐམས་ཅད་མཉམ་
གཅིག་ཏུ་བསྒྲིལ་ནས་གཞི་གཅིག་ཏུ་འཛོམ་པར་བྱེད་པའི་སེམས་ཀྱི་ཚོར་འདུ
ཡི་སྟོབས་ཤུགས་ཤིག་མེད་པ་ཡིན་ནའང་། ཁོང་ཚོའི་ཡུལ་སྲོལ་ལམ་ལུགས་
དང་སྒྲིག་གཞི་བཀོད་འདོམ་སོགས་ལ་མ་མཐའ་ཡང་ཁོ་ཚོ་མཉམ་གནས་བྱེད་
ཐུབ་པའི་ནུས་པ་ཞིག་ཡོད་དགོས་པ་ཞིག་རེད། ཅེས་འགྲེལ་བཤད་བརྒྱབས།
གྷོ་ར་ཁོ་དུས་ནམ་ཞིག་གི་ཚེ། གྲོང་གསེབ་རྣམས་ཀྱི་ཁྲོད་དུ་ཕྱིན་པའི་ཚེ།
ཏན་ཏན་ཁོང་ཚོའི་ལྷ་ཁང་རྣམས་ཀྱི་ནང་དུ་འཛུལ་ནས་སྒོམ་སྒྲུབ་ཀྱི་ཉམས་ལེན་ལ་
གཞོལ་ཏེ། ཁོ་རང་ཉིད་ཀྱིས་རང་ཉིད་ལ། གནས་དེ་ནི་ཁོ་རང་ཉིད་ལ་འོས་ཤིང་
འཚམས་པའི་ས་ཆ་རན་པོ་ཞིག་རེད། ཅེས་དང་། ཕྱོགས་གཅིག་ལ་དཀོན་མཆོག་
དང་ཕྱོགས་གཞན་དེ་ལ་ཆོས་ཉམས་སུ་ལེན་མཁན་གྱི་གང་ཟག་བསྡད་དེ། དེ་གཉིས་
ཀྱི་བར་ན་ཆོས་ཀྱི་བྱེད་སྒོལག་ལེན་དུ་བསྟར་བའི་ཉམས་ལེན་རྣམས་ཀྱིས་ཟམ་པ་
-1250—

ལྟ་བུ་བྱེད་དགོས་པ་ཞིག་ཡིན་ནའང་། བྲམ་ཟེ་པ་རྣམས་ཀྱིས་དེ་གཉིས་གཞི་གཅིག་
ཏུ་སྒྲིལ་གྱིན་ཡོད་པ་རེད། ཅེས་བརྗོད་ཡོད་ངེས་པ་ཞིག་རེད།
བྲམ་ཟེ་པ་ཞིག་ལ་མཚོན་ན། དད་གུས་ཀྱི་ཚོར་འདུ་དེ་ངེས་པར་དུ་མེད་
དུ་མི་རུང་བ་ཞིག་མིན་པའི་བསམ་བློའི་ཚོར་ཤུགས་ཀྱི་སྐྱ་རེངས་དེ་གྷོར་ཡི་ཐོག་ལ
རིམ་བཞིན་འཆར་བ་དང་། དད་གུས་ཀྱི་དགེ་སྦྱོར་ནི་མི་དཀྱུས་མའི་ཁྲོད་ཀྱི་སྐྱེ་
བོ་རྣམས་ཀྱི་ཐུན་མོང་མ་ཡིན་པའི་ཡོན་ཏན་དང་ཁྱད་ཆོས་ཤིག་ཡིན་པ་དང་། དགེ་
སྦྱོར་ལ་བརྩོན་པའི་སྐྱེ་བོ་དང་རང་ཉིད་ཀྱི་ཡིད་ཆེས་གྱི་དད་པ་གཉིས་མཉམ་གཅིག་
ཏུ་གཞི་གཅིག་ཏུ་སྒྲིལ་བར་བྱེད་པའི་ཟམ་པ་དེ་ནི། ཤེས་ཡོན་གྱི་ཟབ་པ་ལྟ་བུ་ཞིག་
ཡིན་ནའང་། ཁོ་གཉིས་ཀ་གཞི་གཅིག་ཏུ་སྦྲེལ་བའི་བར་ནའང་ད་དུང་བཀག་རྒྱའི་
ས་མཚམས་ཤིག་ཏན་ཏན་ཡོད་ངེས་པ་ཞིག་རེད། གལ་ཏེ་ཆོས་ཉམས་སུ་ལེན་
མཁན་ཀྱི་གང་ཟག་དང་ཁོས་སྐྱབས་ཡུལ་དུ་བཟུང་བའི་ཡི་དམ་གཉིས་ཀྱི་བར་ན།
ཕན་ཚུན་བསྲེ་ལྷད་ཀྱི་སྐོན་གྱིས་མ་གོས་པའི་རྣམཔར་དཔྱོད་པའི་ཤེས་རབ་ཀྱི་སྟོང
ཆ་ཞིག་མེད་པ་ཡིན་ན། དེ་རྗེས་ཡོད་ཚད་ཐམས་ཅད་ལ་ཆག་གྲུམ གྱི་ཕམ་ཁ་དང་
བརྡབ་སྐྱོན་ཏན་ཏན་འབྱུང་ངེས་པ་ཞིག་རེད། དེར་བརྟེན་དཀའ་རྙོག་གི་རིམ་པ
དང་ངོ་བོ་སོགས་མི་གསལ་བར་བྱེད་པའི་རྒྱུ་རྐྱེན་དུ་གྱུར་བའི་དད་གུས་ཀྱི་དགེ་སྦྱོར་
དེ་བྲམ་ཟེ་པ་རྣམས་ལ་ཡིད་ཀྱི་དང་བ་འདྲེན་པའི་གནས་ཤིག་ཏུ་མི་འགྱུར་བ་ཞིག་
རེད། དེ་འདྲ་ཡིན་དུས་ཁོང་ཚོ་ལ་མཚོན་ན། རྣམ་པར་དཔྱོད་པའི་ཤེས་རབ་ཀྱི་
ཡང་རྩེ་རུ་གནས་བཅས་ནས། ཁོ་རང་ཚོ་རང་ཉིད་ཀྱི་དཀའ་ཐུབ་དྲག་པོའི་ཉམས་
ལེན་རྣམས་ཀྱིས་ཡིད་ཆེས་གཙང་མའི་དད་པ་ཡི་སྦས་དོན་ལྐོག་ཏུ་གྱུར་བ་དེ་མི་ཉམས་
རྒྱུན་འཛིན་བྱས་ཏེ། དམིགས་བསལ་ཅན་གྱི་སྐྱེ་བོ་མ་ཡིན་པའི་མི་ཚོགས་མང་
·1251–

པོའི་སྤྲོ་སྐྱིད་ཀྱི་ཆེད་དུ་རང་ཉིད་སྐྱེ་བོ་ཐམས་ཅད་རིམ་པ་བསྟར་ཆགས་སུ་འགྲོ་རྒྱུའི་
ཕྱོགས་ལས་བརྒལ་ཏེ། མི་གཙང་བའི་དྲི་མའི་སྐྱོན་གྱིས་མ་གོས་པའི་ཕྱོགས་ཤིག་
ལ་ངེས་པར་དུ་གནས་འཆའ་དགོས་པ་ཞིག་རེད།
ཇི་ལྟར་འཛམ་གླིང་ཧྲིལ་པོ་འདིའི་ནང་དུ་བྲམ་ཟེ་པ་རྣམས་ལ། ཡིད་ཀྱི
ངལ་གསོ་བྱེད་པའི་གནས་ཤིག་མེད་པ་དེ་བཞིན་དུ་དཀོན་མཆོག་ལ་མཆོད་འབུལ་
གསོལ་འདེབས་ཀྱི་རིམ་པ་བྱེད་པའི་ཁྲོད་དུ་ཡང་། ཁོང་ཚོ་ལ་དད་གུས་གཙང་
མའི་དགའ་ཚོར་གྱི་ས་མིག་ཅིག་ནམ་ཡང་མེད་པ་ཞིག་རེད། དེ་ནི་བྲམ་ཟེ་པ་
རྣམས་ཀྱི་བླ་ན་མེད་པའི་གཟི་བརྗིད་དེ་རེད། འཛམ་གླིང་ཧྲིལ་པོ་འདིའི་ནང་
དུ་བཀག་སྡོམ་གྱི་དགག་བྱ་ལ་སྟངས་འཛིན་དང་ལམ་ལུགས་ཁྲིམས་སྲོལ་ལ་
བཀའ་བརྩི་དང་ལེན་བྱེད་རྒྱུ་དེ། བྲམ་ཟེ་པ་རྣམས་ཀྱི་སྒེར་ཆོས་ཁོ་ན་དང་། དེ་
ནི་ཁོང་ཚོའི་ཆོས་སྤྱོད་ཀྱི་ཉམས་ལེན་ཁྲོད་ཀྱི་ཤེས་ཡོན་ཉག་གཅིག་ཡིན་པ་དེ། གྷོ་
ར་ཡི་བསམ་བློའི་རྟོག་གཞིག་ཁྲོད་དུ་འཆར། གང་ཡིན་ཟེར་ན། ཁོའི་ཚེ་སྲོག་
གི་རྣམ་པར་ཤེས་པ་དེ། ཁོའི་སྟངས་འཛིན་དང་དབང་སྒྱུར་གྱི་འོག་ཏུ་མ་བསྒུར་
བ་དང་། དེ་ལ་བརྟེན་ནས་ཁོས་རང་ཉིད་ལ་ངོ་འོག་གྱེན་ལངས་བྱེད་མཁན
གྱི་རང་གི་ཚེ་སྲོག་གི་རྣམ་པར་ཤེས་པ་ལ་ཕྱིར་མི་ལྡོག་པའི་རྒྱང་ཕུད་མཐར་སྐྲོད་
ཀྱི་ཆད་པ་གཅོད་རྒྱུའི་བཀའ་རྩ་ཁྱབ་བསྒྲགས་བྱས་ཡོད་པ་ཞིག་རེད།
དེ་ལྟ་ནའང་ཕྱི་རོལ་དུ་རྒྱང་ཕུད་མཐར་སྤྲོད་བྱེད་རྒྱུའི་ཁྲིམས་ཆད་ཀྱི་ཉེས་
པ་འོག་ཏུ་འཛུལ་ནས་ནག་ཅན་གཏེ་བོའི་ཆད་པ་དེ་སུ་ཞིག་གིས་འཁུར་རྒྱུ་རེད་
དམ། གནས་གང་ཞིག་ནས་དེ་ལྟ་བུའི་ཁྲིམས་ཆད་ཀྱི་ཉེས་པ་ལག་ལེན་དུ་བསྟར་
མཁན་གྱི་དམག་མི་ཞིག་རྙེད་ཐུབ་རྒྱུ་རེད་དམ།། །།
-1252-

ལེའུ་དོན་ལྔ་པ།
ཀྱི
༄༅། །གྷོ་ར་དཀའ་ཐུབ་ཀྱི་སྒྲིབ་སྦྱོང་ལ་ཞུགས་རྒྱུའི་རྟེན་འབྲེལ་གྱི་
མཛད་སྒོའི་རིམ་པ་རྣམས་མི་རིང་བར་ཆུ་བོ་གངྒཱའི་ཉེ་འགྲམ་གྱི་སྐྱེད་མོའི་ཚལ་
གྱི་མེ་ཏོག་གི་ལྡུམ་ར་ནང་ནས་བྱེད་རྒྱུ་དེ་མུ་མཐུད་དུ་མདུན་དུ་སྐྱོད་བཞིན་ཡོད་
པ་དང་། ཨ་བྷི་ནཱ་ཤི་ཡི་སེམས་ལ། གྷོ་ར་ཡི་དཀའ་ཐུབ་ཀྱི་སྒྲིབ་སྦྱོང་གི་མཛད་
སྒོའི་རིམ་པ་སྤེལ་ས་དེ། གྲོང་ཁྱེར་ཀ་ལི་ཀ་ཏུ་ཡི་ལྟེ་གནས་ཁྲོད་ནས་ཆེས་རྒྱང་
རིང་གི་ས་ཆ་ཞིག་ཏུ་བདམས་ཡོད་པའི་ཐད་ལ་བློ་ཕམ་མི་ཉུང་བ་ཞིག་སྐྱེས་ཡོད་
པར་བརྟེན། ཁོས་དེའི་ཕྱོགས་ལ་རིག་པ་བསྒྲིམས་ནས་ཡིད་ཀྱི་སེམས་པ་ཡོངས་
སུ་གཏད་ཐུབ་ཀྱིན་མེད་པ་ཞིག་རེད།
ཁོས་གྷོ་ར་ཁོ་རང་ཉིད་སྒེར་གྱི་ངོས་ནས་དཀའ་ཐུབ་ཀྱི་སྒྲིབ་སྦྱོང་གི་ཉམས་
ལེན་ཞིག་ལག་ལེན་བསྟར་མི་དགོས་པ་གསལ་བོར་ཤེས་གྱིན་ཡོད་པ་དང་། ཁོས་
དེ་ལྟར་བྱེད་དགོས་པའི་རྒྱུ་མཚན་དེ་ཁོའི་རྒྱལ་ཁབ་དང་། ཁོའི་རྒྱལ་ཁབ་ཀྱི་ནང་
གི་སྐྱེ་བོ་སུ་ཞིག་ལ་ལེགས་ཉེས་བླང་དོར་གྱི་རྣམ་གཞག་དེ་ལྟ་བུ་ཞིག་སྟོན་དགོས་ཡོད་
-1253-

པ་དེ་ཚོའི་ཆེད་དུ་བསམ་བློའི་ཤུཌ་རྐྱེན་ཞིག་འབྱུང་བའི་ཆེད་དུ་གྷོར་ཡིས་དེ་ལྟར་བྱེད་
ཀྱིན་ཡོད་པ་དེ། ཁོས་ཤེས་ཀྱིན་ཡོད་པ་ཞིག་རེད། དེར་བརྟེན་ཁོའི་སེམས་ལ།
དེ་ལྟ་བུའི་རྟེན་འབྲེལ་གྱི་མཛད་སྒོའི་རིམ་པ་དེ། ངེས་པར་དུ་མི་ཚོགས་མང་པོའི་
དཀྱིལ་ཞིག་ནས་ལག་ལེན་བསྟར་དགོས་ཀྱིན་ཡོད་པ་ཚོར་གྱིན་ཡོད་པ་ཞིག་རེད།
ཡིན་ནའང་གྷོ་ར་ཡིས་བསམ་ཚུལ་དེ་ནམ་ཡང་ངོས་ལེན་བྱེད་མི་སྲིད་པ་ཞིག་
རེད། གང་ཡིན་ཟེར་ན། ཁོས་གང་ཞིག་ལག་ལེན་དུ་བསྟར་འདོད་པའི་མཆོད་
སྦྱིན་གྱི་སྦྱིན་སྲེག་དང་། རིག་བྱེད་ཀྱི་གཟུངས་སྔགས་རྣམས་གྱེར་འདོན་བྱེད་སའི་
གནས་ལ་ཀ་ལི ཀ་ཏྭལྟ་བུའི་གྲོང་ཁྱེར་མི་ཚོགས་མང་པོ་ཞིག་གི་དཀྱིལ་དེ་འོས་འཚམས་
གཏན་ནས་མེད་པ་དང་། དེ་ལྟ་བུའི་མཆོད་སྦྱིན་གྱི་བྱ་བ་ལག་ལེན་དུ་བསྟར་པ་
ལ་ཤིང་ནགས་ཁྲོད་ཀྱི་གནས་དབེན་པ་ཞིག་བདམས་པ་ཡིན་ན། དེ་ཤིན་ཏུ་འཚམས་
པོ་ཡོད་པ་ཞིག་རེད། ཆུ་བོའི་གངྒཱའི་ཉེ་འགྲམ་གྱི་གནས་དབེན་པ་ཞིག་གི་ཕྱོགས་
ནས། གྷོ་ར་ཡིས་རིག་བྱེད་ཀྱི་གཟུངས་སྔགས་རྣམས་ངག་ཏུ་གྱེར་རྒྱུ་དང་མཆོད་
སྦྱིན་གྱི་སྦྱིན་སྲེག་དང་འབྲེལ་བའི་མེ་ལྕེ་ཡི་འོད་སྣང་རྣམས་ཀྱིས། འོད་དཀར་གྱི་
སྣང་བ་སྤར་ནས་གནའ་བོའི་རྒྱ་གར་དེ་འཛམ་གླིང་འདིའི་ལེགས་ཉེས་འབྱེད་པའི་
དཔང་པོ་རུ་སྤྱན་དྲངས་ཏེ། རང་ཉིད་ལ་སྡིག་སྦྱོང་གི་དྲི་མ་འཁྲུད་པའི་ཁྲུས་ཀྱི་བྱ་
བ་དང་གྲིབ་སྐྱོན་གྱི་ཉེས་པ་སེལ་བའི་ཁྲུས་གསོལ་གྱི་ཆོ་ག་རྣམས་ལག་ལེན་དུ་བསྟར་
ནས། རང་ཉིད་ཆོས་སྤྱོད་ཀྱི་བྱ་བ་ལ་ཞུགས་རྒྱུའི་ཐོག་མའི་རྗེས་གནང་དེ་མ་ཡུམ་
རྒྱ་གར་གྱི་ཕྱག་ནས། རང་ཉིད་ཀྱི་མི་ཚེ་གསར་པའི་ཁྲོད་དུ་ཏན་ཏན་ལེན་ངེས་
པ་ཞིག་ཡིན་པར་བརྟེན། གྷོར་པིཡིས་ཕྱིའི་མཛད་སྤྱོད་ཕྱོགས་ལ་བསམ་གཞིག་དང་།
དོ་སྣང་གང་ཡང་བྱེད་གྱིན་མེད་པ་ཞིག་རེད།
-1254-

གྷོ་ར་ཡིས་ཆོས་སྤྱོད་ཀྱི་བྱ་བ་དེ། ཆུ་བོ་གངྒཱའི་ཉེ་འགྲམ་དུ་བསྐྱང་རྒྱུའི་ཁྱབ་
བསྒྲགས་ཀྱི་ཕྱོགས་ལ་འདོད་པ་ཚིམ་པའིཐབས་ལམ་གཞན་ཞིག་མ་རྙེད་པར་བརྟེན།
ཨ་བྷི་ནཱ་ཤི་ཡིས་གྷོ་ར་ལ་གནས་ཚུལ་གང་ཡང་མ་བརྗོད་པར། ཁོ་རང་ཉིད་ཀྱི་འདོད་
པ་སྐོང་བའི་རེ་བ་དེ་གསར་ཤོག་པར་སྐྲུན་ཁང་ལ་བཅོལ་ཏེ། ཁོས་གསར་ཤོག་
ཚང་མའི་ནང་ལ། མི་རིང་བར་གྷོར་ཡིས་སྡིག་སྤོང་སྒྲིབ་སྦྱོང་གི་རྟེན་འབྲེལ་གྱི་མཛད་
སྒོ་དེ་བསྐྱང་རྒྱུ་ཡིན་པའི་གནས་ཚུལ་ཕྱོགས་གང་སར་བཏང་། དེ་ཙམ་ཞིག་མ་
ཡིན་པར་ད་དུང་ཁོས་གསར་ཤོག་དེ་དག་གི་ནང་དུ་རྩོམ་ཡིག་རིང་པོ་ཞིག་སྤེལ་ཏེ།
སེམས་ཤུགས་དང་སྙིང་སྟོབས་ཀྱི་སྤོབས་པ་ཆེས་ཆེར་མཐོ་ཞིང་ཉེས་སྐྱོན་གྱི་དྲི་མའི་
ལྷད་དང་མ་འདྲེས་པའི་བྲམ་ཟེ་པ་གྷོ་ར་ལྟ་བུ་ཞིག་ལ། སྡིག་པའི་ཉེས་སྤྱོད་ཀྱི་རིགས་
གང་ཞིག་གིས་ཀྱང་གྲིབ་སྐྱོན་ཕོག་པར་བྱེད་མི་སྲིད་ནའང་། ཁོས་ད་ལྟའི་རྒྱ་གར་
ལ་ཉམས་རྒུད་ཀྱི་སྐྱོན་དང་ཉེས་པ་ཅི་ཡོད་ཐམས་ཅད་རང་ཉིད་ཀྱི་ཕྲག་པ་རུ་བླངས་
ནས་མ་ཡུམ་རྒྱ་གར་གྱི་ལུང་པ་ཧྲིལ་པོའི་ཚབ་བྱས་ཏེ། དཀའ་ཐུབ་ཀྱི་སྒྲིབ་སྦྱོང་
གི་ཆོ་ག་ལག་ལེན་དུ་བསྟར་བཞིན་ཡོད་པའི་སྐོར་དེ་གཞན་ལ་ཤེས་པར་བྱེད་རྒྱུའི་
སྐོར་ཞིབ་ཕྲ་རྩོམ་ཡིག་ནང་དུ་སྤེལ།
ཁོའི་རྩོམ་ཡིག་ནང་དུ། ཇི་ལྟར་ང་ཚོའི་རྒྱལ་ཁབ་ལ་ཕྱིའི་མི་རིགས་ཤིག་
གི་བཀག་སྡོམ་གྱི་ལྕགས་སྒྲོག་འོག་ནས་དཀའ་སྡུག་གི་ཟུག་རྔུ་འབྱུང་གི་ཡོད་པ་དེ་
ནི། ཁོང་ཚོའི་གདུག་སེམས་ཀྱི་མཇུག་འབྲས་ཁོ་ན་ཡིན་པ་དེ་ལྟར་དུ། གྷོར་མོ་
ཧན་བྷ་བྷུ་ཡིས་ཀྱང་རང་ཉིད་ཀྱི་མི་ཚེ་ནང་དུབཙོན་ཁང་གི་འཆིང་སྒྲོག་ལས་བྱུང
བའི་མྱ་ངན་དང་དཀའ་ཐུབ་དངོས་སུ་རང་རྒྱུད་ལ་མྱངས་ཡོད་པ་ཞིག་རེད། དེར་
བརྟེན། ཁོས་རང་ཉིད་ཀྱི་རྒྱལ་ཁབ་ཀྱི་དཀའ་སྡུག་གི་ཟུག་རྔུ་ཐམས་ཅད། ཁོ་

རང་ཉིད་ཀྱི་ངོས་ནས་མྱོང་ཐུབ་ཀྱི་ཡོད་པ་ཡིན་དུས། ཁོས་རང་ཉིད་ཀྱི་རྒྱལ་
ཁབ་ཀྱི་ཀུན་སྤྱོད་མི་དགེ་བ་ཐམས་ཅད་རང་སར་ཞི་བའི་ཆེད་དུ། ཁོ་རང་ཉིད་
ཀྱི་ངོས་ནས་དེའི་དོན་དུ་དཀའ་ཐུབ་ཀྱི་སྒྲིབ་སྦྱོང་བྱེད་རྒྱུའི་ལག་ལེན་དང་རིམ་
པ་རྣམས་གྲ་སྒྲིག་བྱས་པར་སོང༌། བྷང་ག་ལ་ཡི་སྤུན་མཆེད་རྣམ་པ། སྤྲོ་སྐྱིད་
ཀྱི་འཚོ་བ་མེད་པའི་རྒྱ་གར་གྱི་བྱིས་པ་ས་ཡ་མང་པོ་རྣམས། ཁྱོད་ཚོས་ཀྱང་
ངེས་པར་དུ་དེ་ལྟར་བྱེད་དགོས་པ་རེད། ཅེས་པ་ལ་སོགས་པ་རྩོམ་ཡིག་ནང་
དུ་བཀོད་ཡོད་པ་ཞིག་རེད།
ནམ་ཞིག་གྷོ་ར་ཡིས་འབོལ་རྩོམ་གྱི་ཚུལ་དུ་བྲིས་པའི་རྩོམ་ཡིག་འདི་དག་
བཀླགས་པའི་སྐབས་སུ། ཁོ་ལ་ཁོང་ཁྲོ་ཤུགས་དྲག་པོ་ཞིག་སྐྱེས། ཡིན་ནའང་
ཨ་བྷི་ནཱ་ཤི་ནི་བཀག་སྡོམ་གྱིས་སྟངས་འཛིན་བྱེད་མི་ཐུབ་པ་ཞིག་རེད། དེར་
མ་ཟད་ནམ་ཞིག་གྷོ་ར་ཡིས་ཁོ་ལ་ཁ་རྡུང་ཚིག་ངན་བརྗོད་པའི་སྐབས་སུ་ཡང་ཁོ་
གཡོ་འགུལ་ཅི་ཡང་མེད་པར་བསྡད།
དོན་དངོས་སུ་ཁོའི་སེམས་ལ་སྔར་ལས་ཀྱང་དགའ་ཚོར་འབྱུང་གི་ཡོད་པ་
དང་། ཁོའི་སེམས་ལ་ཁོ་རང་ཉིད་ཀྱི་བཤེས་གཉེན་གྷོ་ར་དེ་སྐྱེ་བོ་གཞན་ལས་ཀྱང་
བསམ་བློའི་གོ་རྟོགས་ཀྱི་འཇིག་རྟེན་མཐོ་ཤོས་ཤིག་གི་ནང་ལ་ཉུལ་བཞིན་ཡོད་པ་བརྟེན།
ཁོས་ཚེ་འདི་སྣང་གི་བྱ་གཞག་དང་འབྲེལ་བའི་གནད་དོན་འདི་དག་ངོས་ཟིན་ཐུབ་
༡
ཀྱི་མེད་པ་ཚོར་གྱིན་ཡོད་པ་ཞིག་རེད། ལྷ་ཡུལ་གྱི་མིས་བྱིན་བུཡིས་རང་གི་ལག
གི་རྒྱུད་མངས་ཀྱི་དབྱངས་ཀྱིས། ལྷ་ཆེན་ཁྱབ་འཇུག་མཉེས་པར་བྱས་ཏེ་ཁོང་ལ་
༡ མིས་བྱིན་བུ་ནི་ལྷ་དང་ལྷ་མ་ཡིན་གཉིས་ཀྱི་བར་ལ་དབྱེན་དཀྲུག་བྱེད་མཁན་གྱི་དྲི་ཟའི་རོལ་དབྱངས་
མཁན་ཞིག་གི་མིང་ཡིན་ལ་ལེགས་སྦྱར་སྐད་དུ་ན་ར་དཿཞེས་ཟེར།
-1256-

བྱིན་རླབས་བརྒྱ་ལྡན་གྱི་ཆུ་བོ་གངྒཱ་བསྐྲུན་དུ་བཅུག་ནའང༌། ཆུ་བོ་གངྒཱ་དེ་འཛམ་
གླིང་འདིའི་འདུས་བྱས་མི་རྟག་པའི་རང་བཞིན་དང་ལྷན་དུ་འབབ་པ་འམ་རྒྱུག་པར་
བྱེད་པའི་ལས་འགན་དེ། འཛམ་གླིང་འདིའི་རྒྱལ་པོ་སྐལ་ལྡན་ཤིང་རྟའི་ཡིན་པ་
ལས། ལྷ་ཡུལ་རང་དུ་འཚོ་སྡོད་བྱེད་མཁན་གྱི་ལྷ་རྣམས་ཀྱི་མིན་པ་དང་། ལས་
འགན་དེ་གཉིས་ནི་ཆེས་ཤིན་ཏུ་ཐ་དད་པ་ཞིག་རེད། དེ་འདྲ་ཡིན་དུས་དུས་ནམ་
ཞིག་གི་ཚེ། ཨ་བྷི་ནཱ་ཤི་ཡི་ཚད་ལས་བརྒལ་བའི་བྱ་བ་དེའི་ཕྱོགས་ལ་གྷོ་ར་ལ་ཁོང་
ཁྲོ་ཤུགས་དྲག་པོ་ལངས་པའི་སྐབས་དེར། ཁོས་དགོད་འཛུམ་ཁོ་ན་བྱས་ཏེ་བསྡད་
པར་མ་ཟད། ད་དུང་ཁོས་གྷོ་ར་ལ་བརྩི་བཀུར་དང་གདེང་འཇོག་བྱེད་རྒྱུ་དེ་སྔར་
ལས་ཀྱང་ཤུགས་ཆེ་རུ་སོང་།
དེར་བརྟེན་ཁོ་རང་ཉིད་ཀྱིས་རང་ཉིད་ལ། ང་ཚོའི་བཤེས་གཉེན་གྷོ་ར་
ཡི་བཞིན་རས་དེ་ལྷ་ཆེན་དབང་ཕྱག་དང་འདྲ་བ་ཞིག་ཡིན་དུས། ཁོང་གི་བསམ་
བློའི་གོ་རྟོགས་ཀྱི་ཁྲོད་དུ་ཁོང་ལྷ་ཆེན་ཞི་བའི་མགོན་པོ་སྟེ། དབང་ཕྱུག་དང་གཅིག་
མཚུངས་ཁོ་ན་ཞིག་རེད། ཁོང་གིས་ཚེ་འདི་སྣང་གི་བྱ་བཞག་གང་ཡང་མི་ཤེས་
པ་དང་། ཁོང་ལ་གང་ཟག་དཀྱུས་མའི་རྒྱུད་ཀྱི་ཀུན་རྫོབ་གྱི་སྣང་བ་ཅན་གྱི་ཤེས་
པ་མེད་པར་བརྟེན། ཁོང་འཇིག་རྟེན་གྱི་བྱ་གཞག་ཆུང་ངུ་ཙམ་ཞིག་གི་ཐད་ལ་
ཁོང་ཁྲོ་ལངས་པ་རེད། ཡིན་ནའང་དེས་ཁོང་ཞི་འཇམ་བག་ཕེབས་ཀྱི་གནས་
སུ་སླེབ་པ་ལ་དུས་ཡུན་སྐད་ཅིག་མ་གཅིག་ཁོ་ན་མ་གཏོགས་འགོར་འགྱང་བྱེད་
རྒྱུ་མ་རེད། ཅེས་ཁོ་རང་ཉིད་ཀྱིས་རང་ཉིད་ལ་ཁེར་བཤད་བརྒྱབས།
ཨ་བྷི་ནཱ་ཤི་ཡིས་གྷོ་ར་ཡི་དཀའ་ཐུབ་སྒྲིབ་སྦྱོང་གི་རྟེན་འབྲེལ་གྱི་མཛད་སྒོའི་
བྱ་གཞག་དང་འབྲེལ་བའི་ཕྱོགས་ལ་འབད་བརྩོན་ཤུགས་དྲག་བྱས་པའི་མཇུག་
-1257-

འབྲས་ལྟ་བུ་འམ། ཡང་ན་དེས་རྐྱེན་བྱས་ནས་ཕྱོགས་གཡས་གཡོན་གྱི་སྐྱེ་བོ་
མང་པོ་ཞིག་གི་རྒྱུད་ལ་སེམས་ཚོར་གྱི་མྱོང་བ་ཁྱད་པར་བ་ཞིག་སྐྱེ་རྒྱུའི་འགོ་
བཙུགས་པར་མ་ཟད། སྐྱེ་བོ་མང་པོ་ཞིག་གྷོ་ར་ཡི་ཁང་པ་རུ་ཁོ་ལ་ཐུག་འཕྲད་
དང་ཕན་ཚུན་གཅིག་གིས་གཅིག་ལ་ངོ་སྤྲོད་བྱེད་དུ་ཡོང་བ་སོགས་ནི། ཤིན་
ཏུ་ངོ་མཚར་ཞིང་ཡ་མཚན་པའི་གནས་ཤིག་ཏུ་གྱུར།
ཉི་མ་རེ་རེ་ལ་ཁོ་ལ་ས་གནས་སོ་སོ་ནས་ཡི་གེ་ཆེས་ཤིན་ཏུ་མང་པོ་ཞིག་
འབྱོར་བ་དང་། མཐའ་མཇུག་ཏུ་ཁོས་ཡི་གེ་དེ་དག་ཀློག་རྒྱུའི་མཚམས་བཞག
གྷོ་ར་ཁོ་རང་ཉིད་ཀྱི་བསམ་བློའི་ལྟ་ཕྱོགས་ཁྲོད་དུ། ཁོའི་དཀའ་ཐུབ་སྒྲིབ་སྦྱོང་
གི་སྐོར་ལས་འཕྲོས་པའི་མང་ཚོགས་ཀྱི་ཁྲོད་ཀྱི་གོ་བསྡུར་གྲོས་མོལ་འདི་དག་གིས།
རང་ཉིད་ཀྱིས་ཉམས་ལེན་གནད་དུ་འཁེལ་བའི་ཆོས་རྣམ་དག་ཅིག་བསྒྲུབ་པའི་
གོ་སྐབས་ལ་གཏོར་བཤིག་འབའ་ཞིག་གཏོང་གི་འདུག་སྙམ་པའི་ཚོར་བ་སྐྱེས།
གང་ཡིན་ཟེར་ན། ཁོང་ཚོའི་གོ་བསྡུར་གྲོས་མོལ་གྱི་རིམ་པ་དེ་ཡིས། ཁོའི
དཀའ་ཐུབ་ཀྱི་སྒྲིབ་སྦྱོང་གི་མཛད་སྒོ་དེ་སྤྱི་ཚོགས་ཀྱི་བྱེད་སྒོའི་བྱ་གཞག་ལྟ་བུའི་
རིགས་ཁོ་ན་ཞིག་ཏུ་བསྐྲུན་ཡོད་པ་དང༌། དེ་ནི་དུས་སྐབས་དེའི་སྤྱི་ཚོགས་ཐུན་
མོང་གི་སྤྱིར་བཏང་ལྟར་གྱི་ཉེས་པ་ཞིག་རེད།
ཁི་རེས་ཤུན་དྷ་ཡལ་གྱིས་དེང་སང་གཏན་ནས་གསར་འགྱུར་དང་ཚགས་
པར་སོགས་ལ་ལག་པ་འཆང་གི་མེད་པ་ཞིག་རེད། ཡིན་ནའང་གྷོ་ར་ཡིས་དཀའ་
ཐུབ་སྒྲིབ་སྦྱོང་གི་མཛད་སྒོའི་རིམ་པ་ཞིག་བསྐྱང་རྒྱུ་ཡིན་པའི་འཆལ་གཏམ་དེ་མཐའ་
ན་ཁོའི་དགེ་སྦྱོར་གྱི་ཆོ་ག་བསྒྲུབ་སའི་ནང་དུ་ཡང་ཐད་ཀར་འཛུལ་ནས་ཕྱིན་པ་དང་།
ཁོའི་ཉེ་གནས་སུ་ཡོད་པའི་མི་རྣམས་ཀྱིས། ཁོང་ཚོའི་རེ་བ་ལ་ཁོ་རང་ཚོས་ཡིད་
-1258-

ཆེས་གདེང་འཁེལ་བྱེད་སའི་གྲོགས་པོ་དེའི་བུ་བརྩི་བཀུར་འོས་པ་དེས། མ་འོངས་
པའི་ཉི་མ་གཅིག་ལ་ཏན་ཏན་ཁོ་རང་ཉིད་ཀྱི་ཨ་ཕ། སྐྱེས་བུ་དམ་པ་དེ་དང་གཅིག་
མཚུངས་ཀྱི་གནས་ཤིག་ལ་བདག་དབང་འཛིན་ངེས་པ་ཞིག་རེད། ཅེས་སྤོབས་
པ་ཆེན་པོ་དང་བཅས་ཁོ་ལ་རྒྱས་བཤད་གྱི་འགྲེལ་བ་བརྒྱབས།
ཁོ་ནམ་ཞིག་ཡར་ལངས་ནས་འགྲོ་རྒྱུའི་ཕྱོགས་ལ་ཉེ་བར་ཕྱོགས་པའི་ཚེ།
ཁོང་ཚོས་སྤྲོ་སེམས་གྱི་ཚོར་འདུ་འཕྱུར་བཞིན་དུ་ཁོ་ལ་འབྱུང་འགྱུར་གྱི་གྷོ་ར་ཡི་
དཀའ་ཐུབ་སྒྲིབ་སྦྱོང་གི་རྟེན་འབྲེལ་མཛད་སྒོའི་གནས་ཚུལ་རྣམས་གླེང་བ་དང་།
དེ་དང་ཆབས་ཅིག་ཏུ་དེ་ལྟ་བུའི་མཛད་སྒོ་དེ་ཅི་འདྲའི་ཡོངས་སུ་གྲགས་པ་ཞིག་
འབྱུང་གི་མ་རེད་དམ། ཞེས་ཁོ་ལ་སྨྲས།
གྷོ་ར་ཡི་ཁང་མིག་ནང་དུ་ཁི་རེས་ཤུ་ན་དྷ་ཡལ་གྱིས་གོམ་པ་སྤོ་མཚམས་
བཞག་ནས་དུས་ཡུན་ཅི་ཙམ་ཞིག་སོང་ཡོད་མེད་དེ་བརྗོད་རྒྱུ་ལས་སླ་བོ་ཞིག་
མ་རེད། ཡིན་ནའང་དེ་རིང་ཁོས་རང་ཉིད་ཀྱི་དར་གོས་ཀྱི་གྱོན་ཆས་རྣམས་
ཟུར་ཞིག་ཏུ་བཞག་སྟེ། སྤྱིར་བཏང་གི་གྱོན་ཆས་དཀྱུས་མ་ཞིག་གྱོན་ནས། དངོས་
གནས་མིག་མཐོང་ལག་ཟིན་དུ་གྷོ་ར་ཡི་ཁང་མིག་ནང་དུ་འཛུལ་ནས་ཕྱིན། ཡིན་
ནའང་གྷོ་ར་སྐབས་དེར་ཁོ་རང་ཉིད་ཀྱི་ཁང་མིག་ནང་དུ་བསྡད་མེད་པར་བརྟེན།
ནང་གི་གཡོག་པོ་དེས་ཁོ་ལ་གྷོ་ར་ཁྱིམ་ཚང་གི་ནང་ལོགས་སུ་སྒེར་བདག་བྱས་
པའི་ལྷ་ཁང་ནང་དུ་ཡོད་པའི་སྐོར་གསལ་བཤད་བྱས།
ཁི་རེས་ཤུན་དྷ་ཡལ་གྱིས་སྐད་ཤུགས་ཆེན་པོ་ཞིག་བརྒྱབས་པ་དང་ཆབས་
ཅིག་ངག་ནས། ཨ། དག་ཞིང་གི་ལྷ་དང་མཁའ་འགྲོའི་ཚོགས་རྣམས། ཁོ་
ལ་ལྷ་ཁང་དེའི་ནང་ནས་ག་རེ་དགོས་ཀྱིན་ཡོད་པ་ཡིན་ནམ། ཞེས་སྐད་ཅོར་

བརྒྱབས། ད་དུང་དེ་ཙམ་དུ་མ་ཟད། ནམ་ཞིག་ཁོ་ལ་གྷོ་ར་ཡིས་ལྷ་ཁང་དེའི་
ནང་ནས་མཆོད་འབུལ་གསོལ་འདེབས་བྱེད་ཀྱིན་ཡོད་པའི་སྐོར་དེ་བརྗོད་ཚེ། ཁོ་
ལ་དེ་བས་ཀྱང་གློ་བུར་ཐོལ་རྒྱག་གི་ཞེད་སྣང་དང་དངངས་སྐྲག་ཅིག་ལངས་ཏེ།
ཁོ་ཐད་ཀར་ལྷ་ཁང་དེའི་སྒོའི་ཕྱོགས་ལ་ཕྱིན།
ཁོ་ལྷ་ཁང་དེར་འབྱོར་ཚེ། ཁོས་གྷོ་ར་ཡིས་གནས་དེ་ནས་དངོས་གནས་
མཆོད་འབུལ་གསོལ་འདེབས་ཀྱི་རིམ་པ་རྣམས་ལག་ལེན་དུ་བསྟར་བཞིན་ཡོད་
པ་དངོས་སུ་མཐོང་། དེ་ལ་བརྟེན་ནས་ཁོས་གྷོ་ར་ལ་ལྷ་ཁང་ཕྱི་ལོགས་ནས། གྷོ་
ར། ཞེས་བོས།
གྷོ་ར་ཡིས་རང་ཉིད་ཀྱི་ཨ་ཕ་གནས་དེར་སླེབས་པ་མཐོང་ཚེ་ཧ་ལས་ཧང་
སངས་པ་དང་ཆབས་ཅིག་ཡར་ལངས། ཁི་རེས་ཤུ་ན་དྷ་ཡལ་གྱིས་ལྷ་ཁང་དེ་
ཁོང་ཚོའི་ཁང་པའི་ཕྱོགས་གཅིག་ཏུ་ཁོ་རང་ཉིད་སྒེར་གྱི་ངོས་ནས་རང་ཉིད་ཀྱི་
ཐུན་མོང་མ་ཡིན་པའི་ཆོས་སྐྱོང་གི་སྲུང་མ་དེ་ཉིད་ལ་གསོལ་འདེབས་མཆོད་འབུལ་
བྱེད་རྒྱུའི་ཆེད་དུ་སྒེར་བདག་གི་ལྷ་ཁང་དེ་བསྐྲུན་པ་ཞིག་རེད། ཁོང་ཚོའི་ཁྱིམ་
རྒྱུད་དེ་ལྷ་ཆེན་ཁྱབ་འཇུག་གི་རྗེས་སུ་འབྲང་མཁན་ཞིག་རེད། འོན་ཀྱང་ཁོ་
དབང་ཕྱུག་ཆེན་པོའི་སྟོབས་ཀྱི་རྗེས་སུ་འབྲང་མཁན་ཞིག་ཏུ་གྱུར་ཡོད་པ་དང་།
དེ་ལ་བརྟེན་ནས་ཁོ་ཁྱིམ་རྒྱུད་དེའི་གསོལ་འདེབས་མཆོད་འབུལ་སོགས་དང་འབྲེལ
བའི་ཆོས་སྤྱོད་ཀྱི་བྱ་བའི་ཁྲོད་དུ་མ་ཞུགས་པར་དུས་ཡུན་རིང་པོ་སོང་ཡོད་པ་ཞིག་
རེད། ད་ཆར་ཁོས་གྷོ་ར་ལ་སྐད་བཏང་སྟེ། གྷོ་ར་ཕྱི་ལ་ཤོག ལྷ་ཁང་དེའི་
ནང་ནས་ཁྱོད་ཕྱི་རུ་ཤོག ཅེས་བོས།
ནམ་ཞིག་གྷོ་ར་ལྷ་ཁང་དེའི་ནང་ནས་ཕྱི་ལོགས་སུ་ཐོན་པའི་སྐབས་སུ། ཁི་
-1260-

རེས་ཤུན་རྙ་ཡལ་གྱིས་སྐད་ཤུགས་ཆེན་པོ་དང་བཅས། ཁྱོད་ཀྱི་འདི་ཚོ་ག་རེ་ཡིན་
པའི་སྐད་ཆ་རེད། ཁྱོད་ལ་གནས་འདི་རུ་ལས་ཀ་ཅི་ཞིག་འདུག་གམ། ཞེས་དྲིས།
ནམ་ཞིག་ཁི་རེས་ཤུ་ན་དྷ་ཡལ་གྱི་དྲི་བ་དེ་དག་ལ་གྷོ་ར་ཡིས་ལན་མ་
བརྒྱབས་པའི་མཚམས་དེར། ཁོས་དཀའ་རྙོག་གི་རྒྱུ་རྐྱེན་གཏམ་དུ་དྲངས་ཏེ།
འདི་ཚོ་བྲམ་ཟེ་པ་རྣམས་ཀྱིས་དམ་པའི་ཆོས་སྒྲུབ་སའི་ཆེད་དུ་བྱས་པའི་ལྷ་ཁང་
དང་དངོས་པོ་རེད། བྲམ་ཟེ་པ་ཁོང་ཚོས་ཉིན་ལྟར་ཆོས་སྤྱོད་ཀྱི་ཆོ་ག་དང་ཕྱག་
ལེན་རྣམས་ལག་ལེན་དུ་བསྟར་བཞིན་ཡོད་པ་དང༌། ཁོང་ཚོས་ཆོས་སྤྱོད་ཀྱི
རིམ་པ་རྣམས་ཁོ་རང་ཚོའི་ཁྱིམ་ཚང་ཧྲིལ་པོའི་ཆེད་དུ་བསྔོ་བཞིན་ཡོད་པ་ཞིག་
རེད། དེ་འདྲ་ཡིན་དུས་ཁྱོད་ལ་བྱ་བ་འདི་ཚོ་དང་འབྲེལ་བའི་ལས་ཀ་ཅི་ཞིག་
འདུག་གམ། ཞེས་སྨྲས།
གྷོ་ར་ཡིས། ང་ལྷ་ཁང་དུ་སོང་བའི་བརྒྱུད་རིམ་ཁྲོད་དུ་མ་འགྲིགས་པ་
གང་ཡང་མེད་པ་ལྟ་བུ་ཞིག་རེད། དེ་ལ་མ་འགྲིགས་པ་ཞིག་འདུག་གམ། ཞེས་
འདྲི་རྩད་བྱས།
ཁི་རེས་ཤུ་ན་དྷ་ཡལ་གྱིས་སྐད་ཤུགས་ཆེན་པོ་ཞིག་བརྒྱབས་པ་དང་ལྷན་
དུ། མ་འགྲིགས་པ་ཡོད་དང་ཡོད། ཁྱོད་ཀྱི་སྐད་ཆའི་དོན་དག་དེ་ཅི་ཞིག་
རེད་དམ། ཁྱོད་ལྷ་ཁང་དུ་སོང་བའི་བརྒྱུད་རིམ་ཐམས་ཅད་ནོར་འཁྲུལ་དང་
མ་འགྲིགས་པ་འབའ་ཞིག་རེད། རང་ཉིད་ལ་བྱ་བ་འདི་དག་བྱེད་རྒྱུའི་ཕྱོགས་
ལ་ཐོབ་དང་དབང་ཆ་གང་ཡང་མེད་པའི་སྐྱེ་བོ་རྣམས་ཀྱིས་བྱ་བ་འདིའི་ཁྲོད་དུ
ཐེ་གཏོགས་བྱས་པ་ལ་དགོས་པ་དང་དགེ་མཚན་ཅི་ཞིག་འདུག་གམ། དེ་ཁྲིམས་
འགལ་གྱི་ནག་ཉེས་ཤིག་རེད། ངས་ཁྱོད་ལ་གསལ་པོ་བྱས་ནས་བརྗོད་ཆོག

དེ་ཁྱོད་ཁོ་ནའི་ཁྲིམས་འགལ་གྱི་ནག་ཉེས་ཤིག་མ་རེད། འོན་ཀྱང་དེ་ཁྱིམ་ཚང་
ཧྲིལ་པོའི་ཉེས་པ་ཞིག་རེད། ཅེས་བཤད།
གྷོ་ར་ཡིས། གལ་ཏེ་ཁྱོད་ཀྱིས་ནང་གི་དད་གུས་དང་འབྲེལ་བའི་བསམ་
བློའི་ལྟ་གྲུབ་ཀྱི་ཕྱོགས་ནས་ཕྱི་རོལ་གྱི་དངོས་པོ་རྣམས་ལ་བལྟས་པ་ཡིན་ན། དེ་
རྗེས་གསོལ་འདེབས་མཆོད་འབུལ་གྱི་རིམ་པ་བྱེད་རྒྱུའི་ཐོབ་ཐང་དེ་མི་ཆེས་ཉུང་
ཤས་ཤིག་ལ་མ་གཏོགས་མེད་པ་ཞིག་རེད། ཅེས་ལན་བརྒྱབས་པ་དང་དེ་རྗེས།
ཡིན་ནའང་ཁྱོད་ཀྱི་སྐད་ཆའི་གོ་དོན་དེ་ང་ཚོའི་མཆོད་གནས་རཱམ་ཧ་རས་ལ་ལྷ་
ཁང་དུ་སོང་ནས་ཆོས་སྤྱོད་ཀྱི་རིམ་པ་རྣམས་བསྐྱང་རྒྱུའི་ཐོབ་ཐང་ཡོད་པ་དང་
ང་ལ་དེ་ཡོད་པ་མ་རེད་ཅེས་རྗོད་ཀྱིན་ཡོད་དམ། ཞེས་སྨྲས།
ཁི་རེས་ཤུ་ན་དྷ་ཡལ་གྱིས་རང་ཉིད་ལ་དྲི་བ་དེའི་ལན་རྒྱག་རྒྱུ་མེད་པ་གློ་
བུར་དུ་རྟོགས་ཤིང་། ཁོས་གྷོ་ར་ཡི་དྲི་བ་ལ་ལན་མ་བརྒྱབས་སྔོན་ལ་རེ་ཞིག་
ཁ་རོག་ཏུ་ཁུ་སིམ་མེར་བསྡད་ཅིང་དེ་རྗེས། གྷོ་ར་ཁྱོད་ཀྱིས་ཉོན་དང༌། དཀོན་
མཆོག་ལ་གསོལ་མཆོད་བྱེད་རྒྱུ་དེ་རཱམ་ཧ་རེས་ཀྱི་རིགས་རྒྱུད་ཀྱི་ཆེད་ལས་ཀྱི་
དམ་ཚིག་དང་སྡོམ་པ་ཞིག་རེད། དཀོན་མཆོག་རྣམས་ཀྱིས་རང་ཉིད་ཀྱི་གདེང་
འཇོག་འོག་ནས་དེ་མི་དགེ་བའི་སྡིག་པ་ལྟ་བུ་ཞིག་ཏུ་ཆ་འཇོག་བྱེད་རྒྱུ་མ་རེད།
འོན་ཀྱང་གང་ལྟར་ཡང་ཁྱོད་ལ་དེའི་ཕྱོགས་ལ་ཁ་གཡར་ས་དང་ཁག་འདོགས་
ས་གང་ཡང་མེད་པ་ཞིག་རེད། ཁྱོད་ཁང་མིག་འདིའི་ནང་གི་མཆོད་ཁང་ནང་
དུ་ངེས་པར་དུ་འགྲོ་དགོས་པའི་རྒྱུ་མཚན་ཅི་ཞིག་འདུག་གམ། ཞེས་སྨྲས།
ཁི་རེས་ཤུ་ན་དྷ་ཡལ་ལྟ་བུའི་མི་ཞིག་གིས་བྲམ་ཟེ་པ་དམ་དྲག་ཆེ་བ་གྷོ་ར་
ལྟ་བུ་ཞིག་ལྷ་ཁང་དེའི་ནང་དུ་འཛུལ་ནས་ཕྱིན་པ་དེ་ཁོའི་སྐྱོན་དང་ནག་ཉེས་སུ་
-1262-

བཤད་པ་དེ་ལ་ཉན་འཇོག་བྱེད་རྒྱུ་དེ། མཐའ་གཅིག་ཏུ་ཚད་ལས་བརྒལ་བའི་
རྒྱུ་མཚན་མེད་པ་ལྟ་བུ་ཞིག་ཀྱང་མ་རེད། དེར་བརྟེན་གྷོ་ར་ཡིས་རང་གི་ཨ་
ཕས་གང་བཤད་པའི་སྐད་ཆ་ལ་མོས་མཐུན་དང་ངོས་ལེན་བྱས། དེ་རྗེས་ཁི་
རེས་ཤུ་ན་དྷ་ཡལ་གྱིས་སྐད་ཆའི་མཇུག་བསྐྱངས་ནས། གྷོ་ར། ངས་ད་དུང་
སྐད་ཆ་གཞན་ཞིག་ཀྱང་གོ་བྱུང་། ཁྱོད་ཀྱིས་རང་ཉིད་ཀྱི་དཀའ་ཐུབ་སྒྲིབ་སྦྱོང་
གི་མཛད་སྒོའི་རྟེན་འབྲེལ་ཐོག་ལ་པཎ་ཌི་ཏ་ཚང་མ་ལ་མགྲོན་འབོད་བྱས་ཡོད་
པ་དེ་བདེན་པ་རེད་དམ། ཞེས་དྲིས།
གྷོར་ཡིས་རང་སྐྱོན་ངོས་ལེན་གྱི་ཚུལ་དུ།དེ་བདེན་པ་རེད། ཅེས་ལན་བརྒྱབས།
ཁི་རེས་ཤུ་ན་དྷ་ཡལ་ལ་ཚོར་འདུ་དྲག་པོའི་ངར་ཤུགས་ཤིག་རྒྱས་པ་དང་
ཆབས་ཅིག་སྐད་ཤུགས་ཆེན་པོ་དང་བཅས། ཇི་སྲིད་ང་གསོན་པོར་འཚོ་བ་
དེ་སྲིད་དུ། ངས་ནམ་ཡང་བྱ་བ་དེ་བསྒྲུབ་འཇུག་གི་མིན། ཞེས་སྨྲས།
གྷོ་ར་ཡི་སེམས་གྱི་ཚོར་འདུ་ཐམས་ཅད་ཕྱོགས་གཅིག་ཏུ་འཁོར་བ་དང་
ཆབས་ཅིག རྒྱུ་མཚན་ག་རེ་ཡིན་ནམ། ་ཞེས་དྲིས།
ཁི་རེས་ཤུན་དྷ་ཡལ་གྱིས་སྐད་ཤུགས་ཆེན་པོ་དང་འབྲེལ་བའི་འོག་སྐད་ཅོར་
ཞིག་བརྒྱབས་ཏེ། རྒྱུ་མཚན་ག་རེ་ཡིན་ནམ་ཨེ། ངས་ཁྱོད་ལ་སྔོན་ཆད་ཉི་མ་
གཅིག་ལ་ཁྱོད་ཀྱིས་དཀའ་ཐུབ་སྒྲིབ་སྦྱོང་གི་རྟེན་འབྲེལ་གྱི་མཛད་སྒོའི་ཆ་ཤས་ཤིག་
བླངས་ན་འགྲིག་གི་མ་རེད་ཅེས་གསལ་པོ་བཤད་མ་སོང་ངམ། ཞེས་སྨྲས།
གྷོ་ར་ཡིས་སྐད་ཆ་དེ་ལ་མོས་མཐུན་དང་ངོས་ལེན་བྱས་ཏེ། རེད། ཁྱོད་
ཀྱིས་ང་ལ་དེ་བཤད་སོང་། ཡིན་ནའང་ཁྱོད་ཀྱིས་ངས་དཀའ་ཐུབ་སྒྲིབ་སྦྱོང་
གི་མཛད་སྒོའི་ཆ་ཤས་ཤིག་ལེན་མི་རུང་བའི་རྒྱུ་མཚན་གང་ཡང་ང་ལ་གསལ་
-1263-

བཤད་བྱས་མ་སོང༌། ཞེས་སྨྲས།
ཁི་རེས་ཤུ་ན་དྷ་ཡལ་གྱིས། ངས་ཁྱོད་ལ་རྒྱུ་མཚན་གསལ་བཤད་བྱེད་
དགོས་པའི་གནད་དོན་ཞིག་གང་ཡང་མཐོང་གི་མི་འདུག ང་ཚོ་ཁྱོད་ལས་རྒན་
པ་དང་ཁྱོད་ཀྱི་སློབ་དཔོན་རེད། དེར་བརྟེན་ཁྱོད་ཀྱིས་ངེས་པར་དུ་ང་ཚོའི་གཏམ་
ལ་བརྩི་བཀུར་བྱེད་དགོས་པ་དང་ང་ཚོའི་བཀའ་འཁྲོལ་མེད་པར་ཁྱོད་ཀྱིས་ནམ
ཡང་ཆོས་ཕྱོགས་དང་འབྲེལ་བའི་རྟེན་འབྲེལ་མཛད་སྒོ་སོགས་ཀྱི་ཆ་ཤས་གང་
ཡང་ལེན་མི་ཆོག་པ་དེ་ནི་ཁུངས་སྐྱེལ་ར་སྤྲོད་ལྡན་པའི་ཁྲིམས་ལུགས་ཤིག་རེད།
ངས་ཚོད་དཔག་དང་བསམ་ཚུལ་བྱས་པ་ཡིན་ན། ཁྱོད་ཀྱིས་རྟེན་འབྲེལ་གྱི་
མཛད་སྒོའི་རིམ་པ་དེ་ཚོ་ཁྱོད་རང་ཉིད་ཀྱི་ཡབ་མེས་རྣམས་ཀྱི་རྗེས་དྲན་གྱི་ཆེད་
དུ་ངེས་པར་དུ་ལག་ལེན་བསྟར་དགོས་པ་ཞིག་མ་རེད་དམ། ཞེས་སྨྲས།
གྷོ་ར་ཡ་མཚན་པ་དང་ཆབས་ཅིག རེད། ཁྱོད་ཀྱིས་ངའི་བྱ་བའི་ཐོག་
ལ་འགོག་རྐྱེན་བྱེད་དགོས་པའི་གནད་དོན་ཅི་ཞིག་འདུག་གམ། ཞེས་སྨྲས།
ཁི་རེས་ཤུན་དྷ་ཡལ་གྱིས་ཁོང་ཁྲོའི་ངག་ལ་དྲངས་ནས། ཁྱོད་ཀྱིས་དཀའ་
ཐུབ་ཀྱི་སྒྲིབ་སྦྱོང་གི་མཛད་སྒོ་བྱེད་རྒྱུ་དུས་དང་རྣམ་པ་ཀུན་ཏུ་ཡོང་མི་སྲིད་པ་ཞིག་
རེད། དེར་བརྟེན་ངས་ཁྱོད་ལ་རྟེན་འབྲེལ་གྱི་མཛད་སྒོའི་རིམ་པ་དེ་ཚོ་ནམ་ཡང་
ལག་ལེན་དུ་བསྟར་འཇུག་གི་མིན། ཞེས་བཤད།
གྷོ་ར་ཡི་སེམས་ཀྱི་ནང་ལ་ཕོག་ཐུག་གི་ཤུགས་རྐྱེན་ཆེས་ཤིན་ཏུ་ཆེན་པོ་
ཞིག་ཕོག་པ་དང་བཅས་ཁོ་ལ་ནང་ཚགས་ཀྱི་ཚུལ་དུ། འདིར་ཁྱོད་ཀྱིས་ཉོན་
དང་། འདི་ང་རང་ཉིད་སྒེར་གྱི་བྱ་བ་དང་འབྲེལ་བའི་ལས་ཀ་ཞིག་ཡིན། ངས་
དཀའ་ཐུབ་སྒྲིབ་སྦྱོང་གི་ཉམས་ལེན་དེ་ང་རང་ཉིད་ཀྱི་གྲིབ་སྐྱོན་དང་མི་གཙང་
-1264-

བ་སོགས་ཀྱི་ཆེད་དུ་བཀོད་འདོམས་དང་ལག་ལེན་དུ་བསྟར་རྒྱུ་ཡིན། དེར་
བརྟེན་ཁྱོད་ཀྱིས་དགོས་མཁོ་ཅི་ཡང་མེད་པར་དོན་མེད་ཀྱི་རྩོད་པ་དང་། དེའི་
ཕྱོགས་ལ་བློ་འཚབ་དང་དངངས་སྐྲག་ཆེན་པོ་དེ་འདྲ་ཞིག་ག་རེ་བྱས་ནས་སྟོན་
བཞིན་ཡོད་དམ། ཞེས་བཤད།
ཁི་རེས་ཤུ་ན་དྷ་ཡལ་གྱིས། གྷོ་ར། ཁྱོད་ཀྱིས་འདིར་ཉོན་ཞིག བྱ་བ་
ཐམས་ཅད་དགག་སྒྲུབ་ཀྱི་རྩོད་པ་ཞིག་གི་གནད་དོན་ཐོག་ལ་འགྲོ་རྒྱུའི་གྲ་སྒྲིག་
མ་བྱེད། སྐད་ཆ་འདི་དགག་སྒྲུབ་ཀྱི་རྩོད་གཞི་ཆོས་ཅན་དུ་བཟུང་ཆོག་པ་ཞིག་
མ་རེད། འཇིག་རྟེན་འདིའི་ནང་ལ་ད་དུང་ཁྱོད་ཀྱི་བསམ་བློའི་གོ་རྟོགས་ཀྱི་ནུས་
ཤུགས་ལས་བརྒལ་བའི་ཤེས་བྱ་མཐའ་མེད་པ་ཞིག་ཡོད་པར་བརྟེན། ངས་ཁྱོད་
ལ་ཡང་བསྐྱར་གསལ་བཤད་ཅིག་བྱེད་ཆོག ཁྱོད་ཀྱིས་རང་ཉིད་ཀྱི་བསམ་བློའི་
རྟོག་འཆར་ཁྲོད་དུ། ཁྱོད་རང་ཉིད་ལ་ཧིན་དྷུ་ཡི་ཆོས་ལུགས་ཀྱི་ཁྲོད་དུ་ཞུགས་
རྒྱུའི་ཆ་རྐྱེན་ཡོད་སྙམ་པ་དེ་ནི་ཁྱོད་ཆེས་ཤིན་ཏུ་ཡོངས་སུ་འཁྲུལ་ཡོད་པ་ཞིག་
རེད། ཧིན་དྷུའི་ཆོས་ལུགས་ཁྲོད་དུ་ཞུགས་རྒྱུའི་སྟོབས་ཤུགས་དེ་ཁྱོད་ཀྱི་ནུས་
པའི་ནང་དུ་ཡོད་པ་ཞིག་མ་རེད། གང་ཡིན་ཟེར་ན། ཁྱོད་ཀྱི་ལུས་ཀྱི་རྩ་རྣམས་
ཀྱི་ཁྲོད་དུ་རྒྱུ་བཞིན་ཡོད་པའི་ཟུངས་ཁྲག་གི་ཐིགས་པ་རེ་རེ་དང༌། གཞན་ཁྱོད་
ཀྱི་སྤྱི་གཙུག་ནས་རྐང་མཐིལ་གྱི་བར་གྱི་ཡོད་ཚད་ཐམས་ཅད་པོ་ཧིན་དྷུ་ཡི་ཆོས་
ལུགས་ཁྲོད་དུ་ཞུགས་རྒྱུའི་ལྡོག་ཕྱོགས་ཁོ་ན་རུ་གནས་ཡོད་པ་ཞིག་རེད། དེར་
བརྟེན་ཁྱོད་གློ་བུར་ཐོལ་རྒྱག་གི་ཚུལ་དུ་ཧིན་དྷུ་བ་ཞིག་ཏུ་འགྱུར་མི་སྲིད་པ་ཞིག་
རེད། དེ་ལ་ཞུགས་རྒྱུའི་བརྒྱུད་རིམ་ཡག་ཤོས་ཀྱི་ལས་ཀ་དེ་ནི། སྐྱེ་བ་རེ་རེའི་
ཐོག་མ་ནས་ངེས་པར་དུ་འགོ་འཛུགས་དགོས་པ་ཞིག་རེད། ཅེས་བཤད།
-1265-

གྷོ་ར་ཡི་ངོ་གདོང་དམར་པོ་གྱུར་བ་དང་ཆབས་ཅིག་ངག་ནས། ངས་
སྐྱེ་བ་རེ་རེའི་སྐོར་གྱི་གནད་དོན་གང་ཡང་ཤེས་ཀྱིན་མེད། ཡིན་ནའང་ཁྱོད་
ཀྱིས་ང་ལ་བྱིན་པའི་ཟུངས་ཁྲག་གི་རྒྱུད་པ་དེ་ཡི་ཐོབ་ཐང་དེ། ངས་རྩོད་ལེན་
བྱེད་ཆོག་གི་མ་རེད་དམ། ཞེས་སྨྲས།
ཁི་རེས་ཤུ་ན་དྷ་ཡལ་གྱིས་སྐད་ཅོར་ཞིག་བརྒྱབས་ཏེ། ཡང་བསྐྱར་རྩོད་
པ་བྱེད་རྒྱུའི་འགོ་འཛུགས་ཀྱིན་འདུག ཁྱོད་ངའི་གདོང་པ་རུ་ལངས་ནས་ང་
ལ་སུན་འབྱིན་བྱེད་རྒྱུ་ལ་ངོ་ཚ་བཞིན་མི་འདུག་གམ། ཁྱོད་ཀྱིས་རང་ཉིད་ཧིན་
དྷུ་བ་ཞིག་ཡིན་ཞེས་རྗོད་ཀྱིན་ཡོད་པ་རེད། ཡིན་ནའང་དུས་ནམ་ཞིག་གི་ཚེ།
ཁྱོད་ཀྱིས་རང་ཉིད་ཀྱི་མི་མཐུན་མི་འཚམས་པའི་སེམས་ཁམས་རྒོད་པོའི་རང་
གཤིས་དེ་སྤང་གི་ཡིན་ནམ། ཁྱོད་ཀྱིས་ངེས་པར་དུ་ངས་ཅི་བཤད་ལ་ཉན་ནས་
བྱ་བ་འདི་ཚོ་ཚང་མ་མཚམས་འཇོག་བྱེད་དགོས་རེད། ཅེས་བཤད།
གྷོ་ར་དུས་ཡུན་ཐུང་ངུ་ཞིག་གི་རིང་ལ་མགོ་བོ་ནང་དུ་བསྒུར་ནས་ཁ་རོག་
ཏུ་བསྡད་ཅིང་དེ་རྗེས་ངག་ནས། གལ་ཏེ་ངས་དཀའ་ཐུབ་ཀྱི་སྒྲིབ་སྦྱོང་གི་ཆོ་
ག་ལག་ལེན་མ་བསྟར་བ་ཡིན་ན། དེ་རྗེས་ང་སོ་ཤིས་མོས་ཀེས་ཀྱི་གཉེན་སྒྲིག་
གི་མཛད་སྒོའི་ཉིན་མོ་དེར་སྐུ་མགྲོན་རྣམས་དང་ལྷན་དུ་ཇི་ལྟར་འདུག་ཐུབ་རྒྱུ་
རེད་དམ། ཞེས་སྨྲས།
ཁི་རེས་ཤུ་ན་ངྷཡལ་གྱིས་འདུན་པ་དྲག་པོའི་ཤུགས་ལ་དྲངས་ནས་སྐད་
ཤུགས་ཆེན་པོ་དང་བཅས། དེ་ཚོ་ཚང་མ་འགྲིག་འགྲོ་རྒྱུ་རེད། དེའི་ཕྱོགས
ལ་ཕོག་ཐུག་གི་གནོད་སྐྱོན་ཅི་ཞིག་འདུག་གམ། ང་ཚོས་ཁྱོད་ལ་ཟུར་དུ་འདུག་
ས་ཞིག་བཀོད་སྒྲིག་བྱེད་ཆོག་གི་རེད། ཅེས་བཤད།
-1266—

གྷོ་ར་ཡིས་སྣོན་པ་ཞིག་བརྒྱབས་ཏེ། ང་ང་རང་ཚོའི་ཚོགས་པའི་ཁྲོད་ནས་
ཀྱང་ཟུར་དུ་ཐོན་ནས་ཁེར་རྐྱང་དུ་གཅིག་པུར་འདུག་དགོས་རེད་དམ། ཞེས་སྨྲས།
ཁི་རེས་ཤུན་དྷ་ཡལ་གྱིས་སྐད་ཆ་དེ་ལ་མོས་མཐུན་བྱས་ཏེ་ངག་ནས། དེ་
འདྲ་བྱས་ན་ཡག་པོ་ཡོང་གི་རེད། ཅེས་བརྗོད་ཅིང༌། ཁོས་གྷོ་ར་ཡིས་སྐད་
ཆ་དེ་ལ་མོས་མཐུན་ངོས་ལེན་བྱས་པ་ལ་གྷོ་ར་ཧ་ལས་ཤིང་ཧང་སང་ནས་ཡོད་
པ་མཐོང་ཚེ། ཁོས་ཡང་བསྐྱར་སྐད་ཆ་ཞིག་སྣོན་པ་བརྒྱབས་ཏེ། ཁྱོད་ཀྱིས་
ང་ལ་དཔེ་ལོངས་དང་། གལ་ཏེ་ང་མཛད་སྒོའི་ཉིན་མོ་དེར་གནས་དེ་རུ་ཕྱིན་
པ་ཡིན་ནའང་། ངས་སྐྱེ་བོ་སུ་ཞིག་དང་ལྷན་དུ་ཡང་ང་རང་ཉིད་ཀྱི་བཟའ་བཏུང་
རྣམས་ལྷན་ཅིག་ཏུ་ལོངས་སུ་སྤྱོད་རྒྱུ་མ་རེད། ང་དང་ངའི་ཚོགས་པ་གཉིས་
ཀྱི་བར་ན་ང་ལ་འབྲེལ་བ་ཅི་ཞིག་འདུག་གམ། གལ་ཏེ་ཁྱོད་ཀྱི་རེ་འདོད་ཀྱི་ཁྲོད་
དུ་རང་ཉིད་ཀྱི་མི་ཚེ་དེ་གྲིབ་སྐྱོན་གྱིས་མ་གོས་པ་ལྟ་བུ་ཞིག་བྱེད་འདོད་ཡོད་ན།
གང་ཐུབ་ཅི་ཐུབ་ཀྱི་སྒོ་ནས་བརྒྱུད་ལམ་དེ་དང་གཅིག་མཚུངས་ཤིག་གི་ཁྲོད་དུ་
འབད་བརྩོན་བྱས་པ་ཡིན་ན། དེ་ལེགས་པ་ཞིག་ཡོང་སྲིད་པ་ཞིག་རེད། ངའི་
བསམ་བློའི་གོ་རྟོགས་ལ་གཞིགས་པ་ཡིན་ན། ཁྱོད་ཀྱི་ཕན་བདེ་ཡི་ཕྱོགས་ལ་
དེ་ཏན་ཏན་འོས་ཤིང་འཚམས་པ་ཞིག་རེད། ཅེས་བཤད།
དུས་ཚོད་ཉིན་གུང་དུ་སླེབས་པའི་སྐབས་སུ་ཁི་རེས་ཤུན་དྷ་ཡལ་གྱིས་ཨ་བྷི་
ནཱ་ཤི་ལ་སྐད་བཏང་སྟེ། ཁྱོད་ཚོ་ཚང་མས་ཁ་མཐུན་བྱས་ཏེ། གྷོ་ར་འདི་ལྟ་བུའི་
གར་འཆམ་ཞིག་གི་ཁྲོད་དུ་ག་རེ་བྱས་ནས་འཁྲིད་ཀྱིན་ཡོད་དམ། ཞེས་བཤད།
ཨ་བྷི་ནཱ་ཤི་ཡིས། ཁྱོད་ཀྱི་སྐད་ཆའི་གོ་དོན་དེ་ཅི་ཞིག་རེད་དམ། ཞེས
དྲིས་ཏེ། ང་ཚོས་ཁོ་ལ་འདི་ལྟ་བུའི་གར་འཆམ་ཞིག་འཁྲབ་བཅུག་པ་མ་ཡིན་པར།
-1267-

ང་ཚོ་ལ་འདི་ལྟ་བུའི་གར་འཆམ་ཞིག་འཁྲབ་འཇུག་མཁན་དེ་ཁྱོད་ཀྱི་གྷོ་ར་རེད། ང་
ཚོའི་ཁྲོད་དུ་གར་འཆམ་ཉུང་ཤོས་འཁྲབ་མཁན་དེ་ཁོ་རེད། ཅེས་བཤད།
ཁི་རེས་ཤུ་ན་དྷ་ཡལ་གྱིས་ནང་ཚགས་ཀྱི་ཚུལ་དུ། ཡིན་ནའང་ངས་ཁྱོད་
ལ་བཤད་རྒྱུ་ཞིག་ལ། གྷོ་ར་ཡི་དཀའ་ཐུབ་སྒྲིབ་སྦྱོང་གི་སྐོར་གྱི་དོན་མེད་རྙོག་ཟིང་
འདི་ཚོ་གཏན་ནས་མ་བྱེད་རོགས། ངས་དེ་ནམ་ཡང་བྱེད་འཇུག་གི་མིན། དེར་
བརྟེན་ཁྱོད་ཀྱིས་མགྱོགས་པོར་བྱ་བ་དེ་ཚོ་ཕྱིར་བསྡུ་བྱེད་རོགས། ཞེས་སྨྲས།
ཨ་བྷི་ནཱ་ཤི་ཡི་སེམས་ལ། རྒན་པོ་འདིའི་ཅི་འདྲའི་མགོ་མཁྲེགས་པོ་དང་
གཟུ་ལུམ་གྱི་རང་རྟགས་ཤིག་སྟོན་གྱིན་འདུག སྙམ་པའི་བསམ་བློ་འཁོར། གང་
ཡིན་ཟེར་ན་ཁོས་ལོ་རྒྱུས་ཀྱི་ཁྲོད་ནས་སྐྱེས་བུ་ཁྱད་པར་དུ་འཕགས་པ་རྣམས་ཀྱི་
ཨ་ཕ་ཆེས་མང་པོ་ཞིག་གིས་རང་ཉིད་ཀྱི་བུ་རྣམས་ཀྱི་གནས་སྟངས་དང་། ཁོང་
ཚོའི་འཇོན་ཐང་སོགས་རྟོགས་རྒྱུའི་རྣམ་དཔྱོད་ཀྱིས་མ་འདང་པའི་རང་རྟགས་
གསལ་པོ་བསྟན་པའི་དཔེ་མཚོན་མང་པོ་མཐོང་མྱོང་ཡོད་པ་དང་། དེ་ལ་བརྟེན་
ནས་ཁོའི་བསམ་བློའི་རྟོག་གཞིགས་དང་འབྲེལ་བའི་ཚོད་དཔག་འོག་ལ། ཁི་
རེས་ཤུ་ན་དྷ་ཡལ་དེ་ཨ་ཕ་དེ་ཚོའི་ཁོངས་སུ་གཏོགས་པའི་མི་ཞིག་རེད་སྙམ་པའི་
གདེང་འཇོག་བྱས།
དེར་མ་ཟད་ད་དུང་ཁོའི་སེམས་ལ་མགོ་སྐོར་དང་། གཡོ་སྒྱུ་ལ་བྱང་བའི་
ཧིན་དྷུབའི་ཉམས་ལེན་པ་ཆེས་མང་པོ་ཞིག་མཉམ་གྲོགས་སུ་བསྡེབས་ནས་ཁོང་ཚོ་
དང་ལྷན་དུ་ཁོས་ཉིན་མཚན་མང་པོ་ཞིག་བསྐྱལ་རྒྱུའི་ཕྱོགས་ལ་དུས་ཚོད་གཏོང་རྒྱུ་
ལས། གལ་ཏེ་ཁི་རེས་ཤུན་དྷ་ཡལ་གྱིས་རང་གི་བུ་ཡི་ཕྱོགས་ནས་སློབ་ཚན་ཁ་ཤས་
ཤིག་བསླབས་པ་ཡིན་ན། ཏན་ཏན་ཁོ་ལ་དེ་ཕན་ཐོགས་ཆེ་བ་ཞིག་འབྱུང་གི་རེད་
—1268-

སྙམ་པའི་བསམ་བློ་ཡང་འཁོར། ཡིན་ནའང་ཨ་བྷི་ནཱ་ཤི་དེ་ཐབས་ལ་མཁས་ཤིང་
སྤྱང་གྲུང་འཛོམས་པའི་མི་ཞིག་ཡིན་པར་བརྟེན། ཁོའི་སེམས་ལ་གལ་ཏེ་ཁོ་རང་
ཉིད་ཀྱིས་གནད་དོན་དེའི་ཕྱོགས་ལ་ཁ་རྩོད་བརྒྱབས་པ་ཡིན་ན། དེ་ལ་གྲུབ་འབྲས་
གང་ཡང་མི་འབྱུང་བར་མ་ཟད། དེའི་ཕྱོགས་ལ་བཟང་སྤྱོད་ཀྱི་རྣམ་པ་ཡང་གང་
ཡང་འབྱུང་རྒྱུ་མེད་པར་ཤེས་ནས་ཁོས་གནད་དོན་དེའི་ཐད་ལ་དགོས་མེད་མཁོ་
མེད་ཀྱི་གོ་བསྡུར་བྱེད་རྒྱུའི་ཕྱོགས་ལ་དུས་ཚོད་འཕྲོ་བརླག་ཏུ་གཏན་ནས་མ་བཏང་།
དེར་བརྟེན་ཁོས་ཁི་རེས་ཤུ་ན་དྷ་ཡལ་གྱི་སྐད་ཆ་ལ་ངོས་ལེན་བྱས་ཏེ་ངག
ནས། སྐུ་ཞབས། དེ་ཧ་ཅང་ཡག་པོ་འདུག གལ་ཏེ་ཁྱོད་ཀྱིས་གྷོ་ར་ཡིས་
དཀའ་ཐུབ་སྒྲིབ་སྦྱོང་གི་མཛད་སྒོ་བསྐྱང་རྒྱུའི་ཕྱོགས་ལ་བཀའ་འཁྲོལ་མ་གནང་
བ་ཡིན་ན། དེ་རྗེས་ང་ཚོས་དེ་ལག་ལེན་དུ་བསྟར་ཏེ་འབྱུང་འཇུག་གི་མ་རེད།
ཡིན་ནའང་དེའི་ཕྱོགས་ལ་ཉེ་བར་མཁོབ འི་མཐུན་རྐྱེན་ཚང་མ་གྲ་སྒྲིག་བྱས་ཟིན་
པར་མ་ཟད། སྐྱེ་བོ་གཞན་རྣམས་ལ་མགྲོན་བརྡ་ཡང་བཏང་ཚར་བ་རེད། དེར་
བརྟེན་ད་ཆར་ལས་ཀ་དེ་ཚང་མ་ཕྱིར་བསྡུ་བྱེད་རྒྱུའི་དུས་ཚོད་མེད་པར་བརྟེན།
ཁྱོད་ཀྱིས་ང་ཚོ་ལ་བྱ་བ་གཅིག་རང་བསྒྲུབ་འཇུག་རོགས། བྱ་བ་དེ་གཅིག་པོ་
ནི། གྷོ་ར་ཁོ་རང་ཉིད་རྒྱང་རིང་ཞིག་ཏུ་འདུག་བཅུག་སྟེ། ང་ཚོས་དཀའ་ཐུབ་
སྒྲིབ་སྦྱོང་གི་མཛད་སྒོ་དེ་ལག་ལེན་དུ་བསྟར་ཆོག་གི་རེད། གང་ཡིན་ཟེར་ན།
ང་ཚོའི་རྒྱལ་ཁབ་འདིའི་ནང་ལ་སྡིག་པ་མི་དགེ་བའི་ཉེས་པ་མ་མང་ན་མི་ཉུང་བ་
ཞིག་ཡོད་པ་རེད། ཅེས་བརྗོད་ཅིང་། ཁོའི་སེམས་ལ་སྐད་ཆ་འདི་དག་གིས་
ཏན་ཏན་ཁི་རེས་ཤུ་ན་དྷ་ཡལ་ཞི་འཇམ་བག་ཕེབས་ཀྱི་གནས་སུ་འགྲོ་འཇུག་ཐུབ་
རྒྱུ་རེད་སྙམ་པའི་རེ་བ་བཅངས།
-1269-

གྷོ་ར་ཡིས་སྔོན་ཆད་ནམ་ཡང་ཁི་རེས་ཤུན་ངྷ་ཡལ་གྱི་སྐད་ཆ་ལ་དེ་ཙམ་
གྱི་ཆ་འཇོག་དང་བརྩི་བཀུར་བྱེད་མྱོང་མེད་པ་ཞིག་ཡིན་པར་མ་ཟད། དེ་རིང་
ཡང་ཁོའི་སེམས་ཀྱིས་ཁོ་ལ་བཀའ་བརྩི་དང་ལེན་བྱེད་རྒྱུའི་ཕྱོགས་ལ་ངོས་ལེན་
གཏན་ནས་མ་བྱས། སྐྱེ་བོ་རང་ཉིད་ཀྱི་མི་ཚེའི་ཁྱབ་ཁོངས་སུ་གནས་པའི་གཞི་
རྩའི་དོན་དག་དེ། སྤྱི་ཚོགས་ཀྱི་འཚོ་བ་ལས་ཆེས་ཤིན་ཏུ་གནད་འགག་ཆེ་བ་
ཞིག་ཡིན་པར་བརྟེན། གྷོ་ར་ཡི་ངོས་ནས་རང་ཉིད་ཀྱི་ཨ་ཕ་དངཨ་མའི་ཕྱོགས་
ཀྱི་དགག་བྱ་དང་སྟངས་འཛིན་ཆེ་བའི་བཀག་སྡོམ་ཀྱི་རིགས་གང་ཡིན་ལ་ངེས་
པར་དུ་རང་ཉིད་ཀྱི་ཉན་འཇོག་བྱེད་དགོས་པའི་ཆ་འཇོག་དང་ཡིད་ཆེས་བྱེད་ཀྱིན་
མེད་པ་ཞིག་རེད།
དུས་ད་ལྟའི་ཆར་ཡང་རྒྱུ་རྐྱེན་གང་ཡང་རུང་བ་ཞིག་གིས་ཉི་མ་རེ་བཞིན་ཁོའི་
ལུས་སེམས་ལ་བག་མི་ཕེབས་པའི་རྣམ་པ་ཞིག་སྐྲུན་གྱིན་ཡོད་པ་དང་། ད་དུང་
དེ་ཙམ་དུ་མ་ཟད། ཁོའི་བསམ་བློའི་ཁྲོད་དུ་ཁི་རེས་ཤུ་ན་དྷ་ཡལ་གྱིས་བཤད་པའི་
སྐད་ཆའི་རྒྱབ་ལྗོངས་ན་རྟོགས་དཀའ་བའི་སྦས་དོན་གྱི་གསང་བ་ངོ་མ་ཞིག་འདུག་
སྙམ་པའི་ཡིད་ཀྱི་འཆར་སྒོགསལ་ལ་མི་གསལ་བ་ཞིག་མངོན་དུ་གྱུར་བཞིན་ཡོད་
པ་དང་། དེ་ནི་ཕར་བལྟས་ན་གཟུགས་དང་རྣམ་པ་མེད་པའི་མཚན་མོའི་རྨི་ལམ་
འཇིགས་སུ་རུང་བ་ཞིག་དང་མཚུངས་ཤིང་། དེས་ཁོ་མར་དབང་འོག་ཏུ་བཙན་
གནོན་བྱས་ཏེ་ནམ་ཡང་ཡར་ལང་འཇུག་གི་མེད་པ་ལྟ་བུ་ཞིག་རེད། དེ་ནི་མཐོང་
སྣང་ལ་སྐྱེ་བོ་ཆེ་གེ་མོ་ཞིག་གིས་འཕྲལ་མ་ཉིད་དུ་བཕྱོགས་རེ་རེནས་འབུད་རྒྱགབཏང་
སྟེ། ཟུར་ཞིག་ཏུ་འདོན་རྒྱུ་ལ་འབད་བརྩོན་བྱེད་ཀྱིན་ཡོད་པ་ལྟ་བུ་ཞིག་རེད།
ཁོ་རང་ཉིད་ཀྱི་ཁེར་རྐྱང་གི་རང་གཤིས་ངོ་མ་དེས། དེ་རིང་ཁོ་རང་

ཉིད་ཀྱི་ལྟོས་ཕྱོགས་ཀྱི་སྙོམ་ཚད་ཤིན་ཏུ་ཆེན་པོ་དེ་ངོས་ལེན་བྱས་ནས་རང་
ཉིད་ངོ་མ་དེ་ལྐོག་ཏུ་མ་གྱུར་བའི་ཚུལ་དུ་མངོན་པར་གསལ་བར་བྱེད་བཞིན་
ཡོད་པ་དང་། ཁོའི་མདུན་དུ་ངལ་རྩོལ་གྱི་ཞིང་ས་རྒྱ་ཆེ་ཞིང་གུ་ཡངས་པ་
ཞིག་དང༌། དེ་དང་འབྲེལ་བའི་ལས་ཀ་དཔག་ཏུ་མེད་ཅིང་ཚད་མེད་པ་ཞིག་
ཡོད་ནའང་དེ་རིང་ཁོའི་མཐའ་འཁོར་དང་འབྲེལ་བའི་ས་ན་སྐྱེ་བོ་སུ་ཞིག་ཀྱང་
བསྡད་མེད་པ་ལྟ་བུ་ཞིག་རེད།། །།

ལེའུ་དོན་དྲུག་པ།
།ཉིན་རྗེས་མ་གྷོ་ར་ཡི་དཀའ་ཐུབ་མཛད་སྒོའི་རིམ་པ་དེ་ལག་
ལེན་དུ་བསྟར་བ་དང་ཆབས་ཅིག་གྷོ་ར་ཉི་མ་དེའི་མཚན་མོ་རུ་སྐྱེད་མོས་ཚལ་གྱི་
མེ་ཏོག་ལས་གྲུབ་པའི་ཁང་བཟང་དེ་རུ་འགྲོ་རྒྱུའི་ཐག་གཅོད་དེ་གཏན་འཁེལ་
ཡོད་པ་ཞིག་རེད།
ཡིན་ནའང་ནམ་ཞིག་ཁོས་བྱ་བ་དེ་འགོ་རྩོམ་རྒྱ་ལ་ཉེ་བར་ཕྱོགས་པའི་སྐབས་
དེ་ཉིད་ལ། མ་བསམས་ས་ནས་ཧ་རེས་མོ་ཧེས་ནེས་གློ་བུར་ཐོལ་རྒྱག་གི་ཚུལ་དུ་
དེར་སླེབས། མོ་དེར་སླེབས་པ་མཐོང་བའི་ཚེ། གྷོ་ར་ཡི་སེམས་ལ་དགའ་སྤྲོ་དཔག་
ཏུ་མེད་པ་ཞིག་སྐྱེས་པ་དང་ལྷན་དུ་ངག་ནས། ཨོ། ཁྱོད་རང་ཡོང་བ་ཡིན་ནམ།
ང་ད་ལྟ་རང་ཕྱི་ལ་འགྲོ་དགོས་ཡོད། ཨ་མ་ཡང་དེང་སང་ནང་ལ་བསྡད་མེད། གལ
ཏེ་ཁྱོད་ཀྱིས་མོ་ལ་ཐུག་འཕྲད་བྱེད་འདོད་ཡོད་པ་ཡིན་ན། ཁྱོད་ཀྱིས་་་
ཞེས་བརྗོད་པའི་སྐབས་དེར། ཧ་རེས་མོ་ཧེས་ནེས་ཀྱིས། མེད། ང་
མོ་ལ་ཐུག་དགོས་མེད། ཐུགས་རྗེ་ཆེ། ང་འདིར་ཁྱོད་ལ་ཐུག་འཕྲད་བྱེད་དུ་
-1272—

ཡོང་བ་ཡིན། ཁྱེད་རང་འདིར་འཁྱུག་ཙམ་ཞིག་གི་རིང་ལ་ངེས་པར་དུ་འདུག་
རོགས། ངས་ཁྱོད་ལ་ཡུན་རིང་པོར་འགོར་འཇུག་གི་མིན། ཞེས་སྨྲས།
གྷོ་ར་མར་བསྡད་པ་དང་ཆབས་ཅིག་ཧ་རེས་མོ་ཧེས་ནེས་ཀྱིས། སུའུ་ཆར་
རས་ཐ་ཡི་སྐོར་ལས་འཕྲོས་ཏེ་སྐད་ཆ་བཤད་རྒྱུའི་འགོ་བཙུགས་ཏེ། མོས་ཁོ་ལ།
སུའུ་ཆར་རས་ཐ་ལ་གྷོ་ར་ཡི་སློབ་སྟོན་ཡང་དག་པ་བྱས་པའི་བརྒྱུད་རིམ་དེའི་འོག་
ནས་མོ་རང་ཉིད་ལ་ཡང་ཕན་ཐོགས་ཆེན་པོ་བྱུང་བའི་སྐོར་འགྲེལ་བཤད་བརྒྱབས།
ད་དུང་མོས་ཁོ་ལ་དེ་དང་དེ་འདྲབའིབརྒྱུད་རིམ་འོག་ནས་དེང་སང་མོས་སྐྱེབོ་གཞན
གྱིས་ལག་པ་འཆང་ཟིན་པའི་ཆུ་སོགས་ལ་ལོངས་སུ་ནམ་ཡང་མི་སྤྱོད་པར་མ་ཟད།
མོ་སྐྱེ་བོ་ཚང་མའི་མདུན་ལ་རང་གཤིས་ལེགས་པའི་མི་ཞིག་ཏུ་གྱུར་ཡོད་སྐོར་དང་།
མཚམས་འདིར་སླེབས་དུས་མོས་སྐད་ཤུགས་ཆེནཔོ་དངབཅས། ཨ་དཀོན་མཆོག་
མཁྱེན། མོ་ཅི་འདྲའི་ང་ལ་སེམས་ཁྲལ་གྱི་གཞི་ཞིག་ཏུ་གྱུར་ཡོད་མེད་དེ་ཁྱོད་ཀྱིས་
ཤེས་ཀྱིན་ཡོད་དམ། གལ་ཏེ་ཁྱོད་ཀྱིས་མོ་ཡང་དག་པའི་ལམ་ཀ་འཁྲུལ་བ་མེད་
པ་གང་ཡིན་པ་དེའི་ནང་དུ་འཁྲིད་པ་ཡིན་ན། ངས་ཁྱོད་ཀྱི་བཀའ་དྲིན་གྱི་འོག་ཏུ་
མགོ་བསྒུར་ནས་ཁྱོད་ཀྱི་མི་ཚེ་ཡི་ཆེད་དུ་གསོལ་བ་སྨོན་ལམ་གྱི་རིམ་པ། ཁྱོད་དཀོན་
མཆོག་གི་རྒྱལ་སྲིད་མངའ་རིས་སྐྱོང་བའི་དབང་འཛིན་དང༌། ཁྱོད་ལ་རང་ཉིད་
ཀྱི་སྐྱེ་ས་རུས་ཁུངས་དང་འཚམས་པའི་བུ་མོ་རིགས་རུས་དང་ལྡན་པ་ཞིག་རག་པ་
དང་། ཁྱོད་ཀྱི་ཁྱིམ་ཚང་དེ་ཡ་རབས་ཚུལ་མཐུན་དང་། ཁྱོད་ལ་བྱ་བ་ཐམས་
ཅད་ལམ་འགྲོ་ཡོང་བ་དང་། ཆབས་ཅིག་ཏུ་ནོར་འོངས་སྤྱོད་འཛོམས་ཤིང་མངའ
ཐང་བུ་རྒྱུད་དར་བའི་སྨོན་ལམ་སོགས་ངས་ངེས་པར་དུ་འདེབས་ཆོག ཅེས་སྨྲས།
དེ་རྗེས་མོ་སུའུ་ཆར་རས་ཐ་འཚར་ལོངས་ཀྱི་ནར་སོན་ཡོད་པ་དང་། མོའི་

གཉེན་སྒྲིག་གི་ཕྱོགས་ལ་རོགས་པ་མ་བྱས་པར་ཉི་མ་གཅིག་ཀྱང་འགོར་འགྱང་
བྱེད་གཏན་ནས་མི་འོས་པའི་སྐད་ཆ་བཤད་རྒྱུའི་ཐད་ལ་མུ་མཐུད་དུ་ཕྱིན། ད་
དུང་མོས་ཁོ་ལ། གལ་ཏེ་སུའུ་ཆར་རས་ཐ་ཧིན་དྷུ་ཡི་ཁྱིམ་ཚང་ཞིག་གི་ནང་དུ་
འཚར་ལོངས་བྱུང་ཡོད་ན། ད་ཆར་མོ་ཏུན་ཏུན་ཁྱིམ་ཚང་ཞིག་གི་བྱིས་པ་བུ་
ཕྲུག་རྣམས་ཀྱི་ཨ་མ་ཆགས་བསྡད་ཡོད་པ་ཐེ་ཚོམ་མེད་པ་ཞིག་རེད། ཅེས་བཤད།
མོའི་སེམས་ལ་ཏན་ཏན་སུའུ་ཆར་རས་ཐ་ཡིས་གཉེན་སྒྲིག་མ་བྱས་པར་དུས་ཡུན་
འགོར་འགྱང་བྱེད་རྒྱུའི་ཚུལ་མིན་གྱི་བྱ་བ་ཛ་དྲག་པོ་དེའི་ཐད་ལ། མོ་རང་ཉིད་
ཀྱི་བསམ་ཚུལ་དང་ལངས་ཕྱོགས་གཅིག་མཚུངས་ཤིག་གྷོ་ར་ལ་ཡང་ཡོད་པའི་
ཡིད་ཆེས་བྱེད་ཀྱིན་ཡོད་པ་ཞིག་རེད།
ཧ་རེས་མོ་ཧེས་ནེས་ཀྱིས་དུས་ཡུན་རིང་པོ་ཞིག་གི་བརྒྱུད་རིམ་ཁྲོད་དུ་སུའུ
ཆར་རས་ཐ་ཡི་གཉེན་སྒྲིག་གི་བྱ་གཞག་དང་འབྲེལ་བའི་དཀའ་རྙོག་དེ་ཐག་གཅོད་
བྱེད་རྒྱུའི་ཕྱོགས་ལ་སེམས་ཚབ་དང་དངངས་སྐྲག་བཟོད་གླག་མེད་པ་ཞིག་མྱངས་
པའི་མཐའ་མཇུག་ཏུ། མོ་རང་ཉིད་ཀྱིས་དཀའ་ངལ་དང་དུ་བླངས་ནས་འབད་
བརྩོན་ཤུགས་དྲག་པོ་བསྟེན་པ་དང་། གཉོམ་ཆུང་ཚུལ་མཐུན་གྱི་འོག་ནས་གསོལ་
བ་ཕུར་ཚུགས་སུ་ཡང་ཡང་བཏབ་པ་ལ་བརྟེན་ནས། མོ་ལ་རང་ཉིད་ཀྱི་ཁྱོ་གའི་
སྤུན་མཆེད་ཀེ་ལ་ཤ་གྲོང་ཁྱེར་ཀ་ལི་ཀ་ཏཱ་རུ་ཆིབས་སྒྱུར་གནང་ཡོད་པ་ཞིག་རེད།
དཀོན་མཆོག་གི་ཐུགས་རྗེ་དང་བཀའ་དྲིན་ལ་བརྟེན་ནས་མོའི་སེམས་ཀྱི་དངངས་
སྐྲག་དང་བློ་འཚབ་ཆེས་ཤིན་ཏུ་ཆེན་པོ་དེ་ཚོའི་རྒྱུ་རྐྱེན་དུ་གྱུར་བའི་འགལ་རྐྱེན་
དང་བར་ཆད་འཇིགས་སུ་རུང་བ་དེ་ཚོ་སེལ་བ་རེད། བྱ་བ་ཐམས་ཅད་གེགས་
མེད་དུ་གཏན་ལ་ཕབ་པར་མ་ཟད། ཁྱོ་གའི་ཕྱོགས་ནས་བག་མའི་རྫོངས་སྐལ་
-1274-

ལ་ཡང་འདོད་རྔམ་གྱི་རེ་བ་མི་བྱེད་པར་མ་ཟད། དེ་བཞིན་དུ་མོའི་སྔོན་མའི་
ལོ་རྒྱུས་ཀྱི་གནད་དོན་ཕྱོགས་ལ་ཡང་དགག་བྱ་དང་ཆ་རྐྱེན་མི་འདོན་པ་སོགས་
ཚང་མ་ཧ་རེས་མོ་ཧེས་ནེས་མོ་རང་ཉིད་ཀྱི་རྣམ་དཔྱོད་ཀྱི་རྩལ་དང་འབྲེལ་བའི་
སྤྱང་གྲུང་སོགས་ཀྱི་འོག་ནས་བྱབ་འདི་ཐམས་ཅད་བཀོད་སྒྲིག་དང་སྟངས་འཛིན་
བྱས་ཡོད་ནའང་། ད་ཆར་དུས་སྐབས་འདི་ལྟ་བུ་ཞིག་གི་བརྒྱུད་རིམ་ཁྲོད་དུ་
སླེབས་པའི་མཚམས་དེར། གནས་ལུགས་གསལ་བཤད་བྱེད་རྒྱུ་ལ་ཡ་མཚན་
པ་ཞིག་ལ། སུའུ་ཆར་རས་ཐ་ཧ་རེས་མོ་ཧེས་ནེས་ཀྱི་ལྡོག་ཕྱོགས་ཁོ་ནར་གྱུར་
བའི་ཀླད་རྙིང་མཁྲེགས་བཟུང་བྱེད་མཁན་ཞིག་ཏུ་གྱུར་ཡོད་པ་ཞིག་རེད།
སུའུ་ཆར་རས་ཐ་ཡི་བསམ་བློའི་འཆར་སྒོ་དེ་ཧ་རེས་མོ་ཧེས་ནེས་ཀྱིས་རང་
དགར་འདོམ་འཇལ་དང་ཚོད་དཔག་བྱེད་ཐུབ་མི་སྲིད་པའི་ཅི་འདྲའི་བློའི་འཆར་
སྒོགཏིང་དཔོག་དཀའ་བ་ཞིག་རེད་ཨང་། དཀོན་མཆོག་གཅིག་པུ་ཡིས་མོའི་ཐོག་
ལ་སྐྱེ་བོ་གཞན་ཞིག་གི་ཤུགས་རྐྱེན་ཐེབས་ཡོད་པ་འམ། ཡང་ན་མོའི་བསམ་བློའི་
ཁ་ཕྱོགས་དེ་སྐྱེ་བོ་གཞན་ཞིག་གི་ཐོག་ལ་ཤོར་ནས་ཡོད་པ་དེ་ཤེས་སྲིད་པ་ཞིག་རེད།
ཡིན་ནའང༌། མོས་གོང་གི་སྐད་ཆ་རྣམས་ཀྱི་འཕྲོ་བསྐྱངས་ཏེ། ངས་ཁྱོད་ལ་ཁ་
གསངས་ཏེ་དྲང་པོར་བརྗོད་པ་ཡིན་ན། བུ་མོ་འདི་ཁྱོད་ལ་འོས་ཤིང་འཚམས་པ་
ཞིག་གཏན་ནས་མ་རེད། གལ་ཏེ་མོས་གཉེན་སྒྲིག་བྱས་ནས་དེ་རྗེས་གྲོང་གསེབ་
ཆུང་ཆུང་ཞིག་གི་ནང་ལ་གནས་བཅས་ནས་བསྡད་པ་ཡིན་ན། སྐྱེ་བོ་སུ་ཞིག་གིས་
ཀྱང་མོའི་སྐོར་གང་ཡང་མི་ཤེས་པར་མ་ཟད། གང་ལྟར་བྱ་བ་ཐམས་ཅད་ལྷིང་
འཇགས་ཀྱི་ངང་ནས་འགྲོ་ཐུབ་རྒྱུ་རེད། ཡིན་ནའང་ཁྱེད་རང་གྲོང་ཁྱེར་ནང་དུ་
སྡོད་མཁན་ཞིག་རེད། དེར་བརྟེན་ཁྱོད་ཀྱིས་མོ་དང་མཉམ་དུ་གཉེན་སྒྲིག་བྱས་

པ་ཡིན་ན། ཁྱོད་ཀྱིས་རང་གི་གདོང་པ་དེ་མང་ཚོགས་ཁྲོད་དུ་ནམ་ཡང་སྟོན་མི་
ནུས་པ་ཞིག་ཏུ་འགྱུར་རྒྱུ་ཡིན་པ་གཏན་འཁེལ་བ་ཞིག་རེད། ཅེས་བཤད།
གྷོ་ར་ཡི་སེམས་ལ་ཁོང་ཁྲོ་ལངས་པ་དང་བཅས་སྐད་ཤུགས་ཆེན་པོའི་སྒོ་
ནས། ཁྱོད་ཀྱིས་ག་རེའི་སྐོར་སྐད་ཆ་ཤོད་ཀྱིན་ཡོད་དམ། ཁྱོད་ལ་སྐྱེ་བོ་སུ་
ཞིག་གིས་ང་ལ་མོ་དང་ལྷན་དུ་གཉེན་སྒྲིག་བྱེད་འདོད་ཀྱི་འདུན་པ་འདུག ཅེས་
བཤད་སོང་ཞེས་སྨྲས།
ཧ་རེས་མོ་ཧེས་ནེས་ཀྱིས་གནོང་འགྱོད་དང་འབྲེལ་བའི་སྒོ་ནས། ངས་
དེ་ཚུལ་ཇི་ལྟར་བཤད་ཐུབ་རྒྱུ་རེད་དམ། ཡིན་ནའང་དེའི་སྐོར་དེ་གསར་འགྱུར
ཚགས་པར་སོགས་ཀྱི་ནང་དུ་བཀོད་ཡོད་པ་དེ་ངས་ཐོས་པའི་སྐབས་སུ། ང་
ཧ་ལམ་ངོ་ཚ་ནས་ཤི་ལ་ཁད་ཀྱི་མཚམས་སུ་སླེབས་སོང་། ཞེས་བཤད།
སྐད་ཆ་དེ་ལ་བརྟེན་ནས། གྷོ་ར་ཡིས་ཧ་རན་བྷ་བྷུ་འམ། ཡང་ན་ཁོའི་
ཚོགས་པའི་ཁྲོད་ཀྱི་མི་ཞིག་གིས་དེའི་སྐོར་དེ་གསར་འགྱུར་ནང་དུ་བྲིས་ཡོད་པ་
རྟོགས། དེར་བརྟེན་ཁོས་ཁུ་ཚུར་བསྡམས་ནས་སྐད་ཤུགས་ཆེན་པོ་དང་བཅས།
དེ་སྐྱག་རྫུན་རེད། ཅེས་བཤད།
ཧ་རེས་མོ་ཧེས་ཞེས་ལ་གྷོར་ཡི་འབྲུག་སྐད་གྲགས་པ་ལྟ་བུའི་སྐད་ཀྱི་གདངས་
ཀྱིས་ཧོར་འཐོར་དུ་བཅུག་པ་དང་ཆབས་ཅིག མོས། དེ་ངས་ཤེས་ཀྱིན་ཡོད།
ད་ཆར་ང་ལ་ཁྱོད་ཀྱི་ཕྱོགས་ལ་འབོད་སྐུལ་ཞིག་བྱེད་རྒྱུ་ཡོད་པར་བརྟེན། འབོད་
སྐུལ་དེའི་ཐད་ལ་ཁྱོད་ཀྱིས་མོས་མཐུན་ངེས་པར་དུ་གནང་རོགས། ཁྱོད་མགྱོགས་
མྱུར་ཏུ་ཡོང་ནས་རཱ་དྷ་ར་ནེས་ལ་ཐུག་འབྲེལ་ཞིག་བྱེད་རོགས། ཞེས་སྨྲས།
རྒྱུ་མཚན་ག་རེའི་ཆེད་དུ། ཞེས་གྷོ་ར་ཡིས་མོའི་སྐད་ཆ་ལ་འདྲི་རྩད་བྱས།
-1276-

ཧ་རེས་མོ་ཧེས་ནེས་ཀྱིས། ཁྱོད་ཀྱིས་ཡིན་གཅིག་མིན་གཅིག་མོ་ལ་སྐད་
ཆ་ཚང་མའི་ཐོག་ལ་གསལ་བཤད་ཅིག་བྱེད་རོགས། ཞེས་ལན་བརྒྱབས།
གྷོ་ར་ཡི་སེམས་ཀྱི་དམིགས་པ་དེ་ཡིས་བསམ་ཚུལ་འདི་ལ་འཕར་ལྡིང་ཞིག་
བྱས་པ་དང་ཆབས་ཅིག་ཁོ་དེ་མ་ཐག་ཏུ་སུའུ་ཆར་རས་ཐ་ལ་ཐུག་འཕྲད་བྱེད་
དུ་འགྲོ་རྒྱུའི་གྲ་སྒྲིག་བྱས་པར་མ་ཟད། ཁོའི་ཚེ་སྲོག་གི་རྣམ་པར་ཤེས་པ་དེ་ཡིས་
ཀྱང་ཁོ་ལ། དེ་རིང་སོང་ལ་མོ་ལ་མཐའ་མཇུག་གི་ཐུག་འཕྲད་དེ་གྱིས། སང་
ཉིན་གྱི་ཉི་མ་དེ་ནི་ཁྱོད་ཀྱི་དཀའ་ཐུབ་སྒྲིབ་སྦྱོང་གི་ཉི་མ་རེད། ཉི་མ་དེ་ཡོལ་བའི་
རྗེས་སུ་ཁྱོད་རང་ཚངས་སྤྱོད་ཀྱི་དཀའ་ཐུབ་ལ་གནས་པའི་སྒོམ་ཆེན་པ་ཞིག་ཏུ་
འགྱུར་རྒྱུ་རེད། དེ་རིང་ཁྱོད་ལ་འདིར་དགོང་མོའི་དུས་ཀྱི་བརྒྱུད་རིམ་གྱི་ཆ་
ཤས་ཐུང་ངུ་ཞིག་ལུས་ཡོད་པར་བརྟེན། ཁྱོད་ཀྱིས་མོ་ལ་དུས་ཡུན་འཁྲུག་ཙམ་
ཞིག་གི་རིང་ལ་ཐུག་འཕྲད་བྱེད་ཐུབ་རྒྱུ་རེད། འདིར་ཁ་ཚོན་བཅད་ནས་བརྗོད
ཐུབ་པ་ཞིག་ལ། ཁྱོད་ཀྱིས་མོ་ལ་ཐུག་འཕྲད་དང་འབྲེལ་གཏུགས་བྱས་པ་དེའི་
བརྒྱུད་རིམ་ཁྲོད་དུ་ནག་དང་ཉེས་པ་ཞིག་གཏན་ནས་མེད་པ་ཞིག་རེད། དེར་
མ་ཟད། གལ་ཏེ་བརྒྱུད་རིམ་དེའི་ཕྱོགས་ལ་ཁྲིམས་དང་འགལ་བའི་ནག་དང་
ཉེས་པ་ཞིག་ཡོད་པའི་དབང་དུ་བཏང་ནའང་། སང་ཉིན་མི་དགེ་བའི་བྱ་བ་མཐའ་
དག་ཁྱོད་ཀྱིས་ཐལ་བའི་རྡུལ་དུ་བརླག་རྒྱུ་རེད། ཅེས་སྨྲ་བཞིན་ཡོད་པ་ཞིག་
རེད། གྷོ་ར་འཁྱུག་ཙམ་ཞིག་གི་རིང་ལ་ཁུ་སིམ་མེར་ཁ་རོག་ཏུ་བསྡད་ཅིང་། དེ་
རྗེས་ཧ་རེས་མོ་ཧེས་ནེས་ལ། ཁྱོད་ཀྱིས་ང་ལ་ཤོད་དང་། ངས་མོ་ལ་ཅི་ཞིག་
གི་སྐོར་འགྲེལ་བཤད་རྒྱག་དགོས་རེད་དམ། ཞེས་དྲིས།
ཧ་རེས་མོ་ཧེས་ནེས་ཀྱིས། ཁྱོད་ཀྱིས་མང་པོ་ཞིག་གང་ཡང་འགྲེལ་བཤད་

རྒྱག་དགོས་མ་རེད། ཁྱོད་ཀྱིས་མོལ་ཧིན་དྷུཡི་ལམ་ལུགས་རྣམ་པར་དགཔ་གཞིར་
བཟུང་ནས་བཤད་པ་ཡིན་ན། སུའུ་ཆར་རས་ཐ་ལྟ་བུའི་བུ་མོ་འཚར་ལོངས་ཀྱི་རིམ་
པ་ནར་སོན་པ་ཞིག་གིས་ཉི་མ་འགོར་འགྱང་མེད་པར་གཉེན་སྒྲིག་གི་ཆོ་ག་ལག་ལེན་
དུ་བསྟར་དགོས་པ་དང་། ཧིན་དྷུཡི་སྤྱི་ཚོགས་ཁྲོད་དུ་མོ་རང་ཉིད་ཀྱི་གནས་བབས་
ལ་གཞིགས་པའི་ཁྱོ་ག་རུ། ཀེ་ལ་ཤ་ལྟ་བུ་ཞིག་རག་པ་ཡིན་ན་དེ་ནི་མོ་ལ་བསམ་
ཡུལ་ལས་འདས་པའི་བསོད་ནམས་ཀྱི་ཆ་ཤས་ཤིག་རེད། ཅེས་བཤད་ན་དེ་ཙམ་
ཞིག་མ་གཏོགས་གཞན་གང་ཡང་བརྗོད་དགོས་མ་རེད། ཅེས་བཤད།
གྷོ་ར་ཡི་ཚེ་སྲོག་གི་རྣམ་པར་ཤེས་པ་དེ་ཉག་ཕྲན་གྱི་མདའ་ཡིས་ཕིགས་
པ་ལྟ་བུ་རུ་གྱུར་བ་དང་ལྷན་དུ་དུས་ནམ་ཞིག་གི་ཚེ་ཁོའི་ཡིད་ལ་ཁོ་རང་ཉིད་སུའུ་
ཆར་རས་ཐ་ཡི་ཁང་པའི་སྒོ་འགྲམ་ནས་ཐུག་པའི་མི་དེ་ཡིད་ལ་འཁོར་དུས། ཁོའི་
སེམས་ལ་ཁོ་རང་ཉིད་ལ་སྡིག་པ་ར་ཙ་ཞིག་གིས་སོ་རྒྱག་བཞིན་ཡོད་པ་ལྟ་བུ་ཞིག་
ཏུ་ཚོར། ཁོ་ལ་མཚོན་ན་དེ་ལྟ་བུའི་མི་ཞིག་ལ་སུའུ་ཆར་རས་ཐ་ཐོབ་ནས་ཁོ་ལྟ་
བུ་ཞིག་གི་མནའ་མ་བྱེད་རྒྱུའི་ཕྱོགས་ལ་བསམ་གཞིག་བྱེད་རྒྱུ་དེ་ནི། དུས་ཡུན་
སྐད་ཅིག་མ་གཅིག་གི་རིང་ལ་ཡང་བཟོད་བསྲན་དང་ངང་རིང་བྱེད་མི་ཐུབ་པ་
ཞིག་རེད། ཁོའི་སེམས་ཀྱི་རྣམ་པར་ཤེས་པ་ཡིས་གྱེན་ལངས་ཀྱི་ངོ་རྒོལ་བྱས་
པ་དང་ཆབས་ཅིག་ཁོ་རང་ཉིད་ཀྱི་རང་ཉིད་ལ་སྐད་ཤུགས་ཆེན་པོ་དང་བཅས།
འགྲིག་གི་མ་རེད། དེ་གཏན་ནས་ཡོང་གི་མ་རེད། ཅེས་སྨྲས།
སུའུ་ཆར་རས་ཐ་ལ་མཚོན་ནས་བཤད་པ་ཡིན་ན། སྐྱེ་བོ་གཞན་ཞིག་
དང་མཉམ་དུ་གྷོ་ར་དང་ཁོ་ཚོའི་བར་གྱི་འབྲེལ་བ་ལྟ་བུའི་མཐུན་གྲོགས་གྱི་འབྲེལ་
ལམ་ཞིག་བྱུང་ཡོད་མི་སྲིད་པ་ཞིག་རེད། མོའི་གཡོ་བ་མེད་པའི་ཚེ་སྲོག་གི་རྣམ་

པར་ཤེས་པ་གཏིང་ཟབ་མོ་དེ། མོ་རང་ཉིད་ཀྱི་བསམ་བློའི་འཆར་སྒོ་དང་ཡིད་
ཀྱི་ཚོར་འདུ་དཔག་དཀའ་བ་མང་པོ་ཞིག་གིས་ཡོངས་སུ་ཁེངས་པར་བྱས་ཏེ་འཛད་
མེད་དུ་སྙིལ་བཞིན་ཡོད་པ་དང་། དེ་ལྟ་བུའི་རང་བཞིན་དེ་སྐྱེ་བོ་གཞན་སུ་ཞིག
གི་མདུན་ལ་ཡང་འབད་མེད་དུ་མངོན་དུ་གྱུར་མྱོང་མེད་པར་མ་ཟད། ཕྱིན་
ཆད་ཀྱང་དུས་སྐབས་གང་ཞིག་གི་བརྒྱུད་རིམ་ཁྲོད་དུ་ཡང་དེ་རང་བཞིན་གྱི་ངང་
ནས་འབད་མེད་དུ་མངོན་དུ་འགྱུར་མི་སྲིད་པ་ཞིག་རེད། དེ་ནི་ཅི་འདྲའི་རླབས་
ཆེ་ཞིང་ངོ་མཚར་བ་ཞིག་དང༌། ཅི་འདྲའི་ཡ་མཚན་ཞིང་གཟི་བརྗིད་ལྡན་པ་
ཞིག་རེད་ཨང་། ཅི་འདྲའི་འགྲེལ་བཤད་རྒྱག་མི་ཐུབ་པའི་མིག་སྔའི་བྱ་གཞག་
ཅིག་གསང་བ་ལྐོག་ཏུ་གྱུར་པའི་སྦས་དོན་གྱི་གཞི་མ་ཡི་ཁང་མིག་ནང་མའི་ཁྲོད་
དུ་མངོན་སུམ་སྒྲིབ་བྲལ་དུ་སྣང་བར་བྱས་པ་རེད་ཨང་།
ཐེངས་ཅི་ཙམ་ཞིག་ལ་འགྲོབ་མི་རྣམས་ཀྱིས་འདི་ལྟ་བུའི་ཉམས་མྱོང་ཞིག་
རང་རྒྱུད་ལ་མྱོང་ཡོད་པ་དང་། སྐྱེ་བོ་ཅི་ཙམ་ཞིག་གིས་འདི་ལྟ་བུའི་ངོ་མཚར་ཅན་
གྱི་བྱ་གཞག་རྣམས་མིག་གིས་མཐོང་མྱོང་ཡོད་པ་རེད་དམ། སྐྱེ་བོ་རང་ཉིད་ཀྱི་
སྔོན་མའི་ལས་དབང་གིས་རང་ཉིད་ལ་སུའུ་ཆར་རས་ཐ་ཡི་གཤིས་རྒྱུད་ཀྱི་ཁྱད་ཆོས་
ཁྲོད་དུ་བསམ་བློའི་གོ་དོན་གཏིང་ཟབ་ཅིང་། ནང་གི་ངེས་ཤེས་ཕྱིན་ཅི་མ་ལོག་པ་
ཞིག་བྱིན་ཡོད་པ་དེ་ཡི་སེམས་ལ་མོའི་རང་བཞིན་ལྷན་སྐྱེས་ཀྱི་ངོ་བོའི་གཤིས་ལུགས་
ཀྱིས་ཁོ་རང་ཉིད་ཀྱི་ལྷན་སྐྱེས་ཀྱི་རང་གཤིས་ཧྲིལ་པོ་དེ་སུའུཆར་རས་ཐ་མོ་རང་ཉིད་
ཀྱི་ཕྱོགས་ལ་དབང་བར་བྱས་ཡོད་པ་ཚོར་གྱིན་ཡོད་ན། དེ་རྗེས་སྐྱེ་བོ་གཞན་ཞིག་
གིས་ཚུལ་ཇི་ལྟར་མོའི་བདག་དབང་འཛིན་ཐུབ་རྒྱུ་རེད་དམ།
ཧ་རེས་མོ་ཧེས་ནེས་ཀྱིས་སྐད་ཤུགས་ཆེན་པོ་དང་བཅས། རཱ་དྷ་ར་ནེས་

ཀྱིས་མོ་རང་ཉིད་ཀྱི་མི་ཚེ་ཆ་ཚང་ལ་འདི་ལྟར་གཉེན་སྒྲིག་མ་བྱས་པར་མུ་མཐུད་
དུ་ལུས་ནས་འདུག་དགོས་རེད་དམ། དེ་ལྟ་བུའི་ལས་ཀྱི་བསྐོས་ཐང་ངན་པ་ཞིག་
མོ་ལ་འབྱུང་དགོས་སྲིད་རྒྱུ་རེད་དམ། ཞེས་དྲིས།
སྐད་ཆ་དེ་བདེན་པ་ཞིག་རེད། སང་ཉིན་གྷོ་ར་ཡིས་རང་ཉིད་ཀྱི་དཀའ་ཐུབ་
སྒྲིབ་སྦྱོང་གི་རྟེན་འབྲེལ་འགོ་འཛུགས་རྒྱུ་ཡིན་པ་དང༌།ཉི་མ་དེ་ནས་བཟུང་ཁོ་རྩོད་མེད་
ཡོངས་གྲགས་ཀྱི་བྲམ་ཟེ་པ་ཉེས་སྐྱོན་གྱི་དྲི་མས་མ་གོས་པ་ཞིག་ཏུ་ཏན་ཏན་འགྱུར་ངེས་
པ་ཞིག་རེད། དེ་འདྲ་ཡིན་དུས་སུའུཆར་རས་ཐ་མི་ཚེ་ཧྲིལ་པོ་ལ་གཉེན་སྒྲིག་མ་བྱས་
པར་སྔར་ལྟར་ལུས་རྒྱུ་རེད་དམ། དེས་མ་ཚད་ད་དུང་མོའི་མི་ཚེའི་ཐོག་ལ་སྐྱེབོ་སུ་ཞིག
ལ་དེ་ལྟ་བུའི་གོ་གནས་ཤིག་གཏན་འབེབས་བྱེད་རྒྱུའིཐོབ་ཐང་ཡོདཔ་རེད་དམ། བུད
མེད་ཅིག་ལ་མཚོན་ནས་བཤད་པ་ཡིན་ན། རྡོག་ཁྲེས་ཀྱི་ཁུར་བོ་ཤིན་ཏུ་ཆེན་པོ་ཞིག་
ལ་གདོང་འེན་བྱེད་རྒྱུ་དེ་དཀའ་ལས་མེད་པ་ཞིག་ཡིན་སྲིད་རྒྱུ་རེད་དམ།
ཧ་རེས་མོ་ཧེས་ནེས་ཀྱིས་ཁ་བརྡ་ཡི་མཇུག་བསྐྱངས་ནས་མུ་མཐུད་དུ་བཤད་
ནའང་། གྷོ་ར་ཡིས་མོས་ཅི་ཞིག་ཤོད་བཞིན་ཡོད་པའི་སྐད་ཆ་ལ་གཏན་ནས་
མ་ཉན། གང་ཡིན་ཟེར་ན། ཁོས་རང་ཉིད་ཀྱི་ཕྱོགས་ལ་བསམ་གཞིག་དང་འབྲེལ་
བའི་ཡིད་ཀྱི་འཕེན་པ་ཞིག་བཏང་སྟེ། ང་རང་ཉིད་ཀྱི་ཨ་ཕས་ངའི་དཀའ་ཐུབ་ཀྱི་
སྒྲིབ་སྦྱོང་གི་རྟེན་འབྲེལ་མཛད་སྒོའི་རིམ་པ་རྣམས་ལག་ལེན་བསྟར་རྒྱུའི་ཕྱོགས་ལ་
བསྐྱར་བཤད་དང་ཡང་བཤད་ནན་པོ་བྱས་ཏེ། ང་ལ་དེའི་ཐད་ལ་བཀག་སྡོམ་དང་
དགག་བྱ་བྱེད་ཀྱིན་འདུག་པ་དང་། ཁོའིབཀག་སྡོམ་དང་དགག་བྱ་དེ་ལ་བརྩི་བཀུར་
དང་གུས་ཞབས་བྱེད་རིན་མེད་པ་ཞིག་ཡིན་ནམ་མིན། ངས་རང་ཉིད་ཀྱི་མི་ཚེའི་
ཐད་ལ་བསམ་གཞིག་གང་བྱས་པ་དེ་ནི། ཕལ་ཆེར་ང་རང་ཉིད་ཀྱི་རྣམ་རྟོག་གི་
-1280-

འཆར་སྒོ་ཁོ་ན་ཙམ་ཞིག་གི་ཆེད་དུ་བསམ་གཞིག་བྱས་པ་རུ་འགྱུར་སྲིད་པར་མ་ཟད།
དེ་ཡང་ང་རང་ཉིད་ཀྱི་ལྷན་སྐྱེས་ཀྱི་རང་གཤིས་ངོ་མ་དང་བསྟུན་ནས་བྱས་པ་ཞིག་
མ་རེད། གལ་ཏེ་ངས་སྣང་ཚུལ་དང་གནས་ཚུལ་མི་མཐུན་པའི་རྡོག་ཁྲེས་ཤིག་འཁུར་
རྒྱུའི་ཕྱོགས་ལ་འབད་བརྩོན་བྱས་པ་ཡིན་ན། ང་ཏན་ཏན་རང་ཉིད་ཀྱི་མི་ཚེའི་ཐོག་
ལ་རྐང་སྐྱོན་ཅན་གྱི་ཞ་བོ་ཞིག་ཏུ་འགྱུར་ངེས་པ་དང༌། དེ་ལྟ་བུའི་རྡོག་ཁྲེས་ཀྱི་ཁུར་
བོ་ཇི་སྲིད་ནམ་གནས་ཀྱི་བར་དུ་ང་དེའི་གཞན་དབང་དུ་གྱུར་ནས། ངས་རང་ཉིད་
ཀྱི་མི་ཚེ་ནང་དུ་བྱ་བ་གང་ཞིག་ཀྱང་ཆ་ཚང་བ་ཞིག་བསྒྲུབ་མི་ཐུབ་པ་ཞིག་རེད། ངས་
རང་ཉིད་ཀྱི་ཚེ་སྲོག་གི་རྣམ་པར་ཤེས་པ་དེ། འདོད་སྲེད་ཀྱི་དཀའ་རྙོག་གི་ཀློང་དུ་
ངས་ཚུད་ཡོད་པ་ལ་བསམ་གཞིག་བྱེད་རྒྱུའི་འགོ་བཙུགས་པ་ཡིན་ནའང་།
ཚུལ་ཇི་ལྟར་ང་རང་ཉིད་ཀྱི་སྟེང་དུ་མར་མནན་ནས་ཡོད་པའི་ཕ་བོང་དེ་གནས་གཞན་
ཞིག་ཏུ་སྤོ་ཐུབ་རྒྱུ་རེད་དམ། ངའི་ཨ་ཕས་གང་ལྟར་ཡང་ང་དོན་ངོ་བོའི་ཆ་ནས་
བྲམ་ཟེཔ་ཞིག་དང་ཚངས་སྤྱོད་པ་ཞིག་མིན་པའིགནས་ལུགས་གསར་པ་ཞིག་རྟོགས་
འདུག རྒྱུ་མཚན་དེ་ལ་བརྟེན་ནས་ཁོས་ང་ལ་ལྡོག་ཏུ་མེད་པའི་བཀག་རྒྱ་དམ་པོ་
བྱེད་ཀྱིན་འདུག་སྙམ་པའི་བསམ་བློ་འཁོར།
གྷོ་ར་ཡི་སེམས་ཀྱི་ནང་ལ། ཁོ་ཉི་མ་དེའི་དགོང་མོ་རང་ལ་ཁི་རེས་ཤུ་ན་དྷ་
ཡལ་གྱི་འཁྲིས་སུ་སོང་ནས། ཁྱོད་ཀྱིས་ང་དཀའཐུབ་སྒྲིབ་སྦྱོང་གི་མཛད་སྐོར་ཞུགས་
རྒྱུའི་ལམ་ཆེན་དེ་འགོག་དགོས་པའི་རྒྱུ་མཚན་ཞིག་ངའི་སྟེང་ནས་གང་ཞིག་མཐོང་
བྱུང་ངམ། ཞེས་གནས་ལུགས་ངེས་གཏན་འཁེལ་བའི་དྲི་བ་ཞིག་གཏོང་རྒྱུའི་སེམས་
ཐག་བཅད། གལ་ཏེ་ཁོ་རང་ཉིད་ཀྱི་ངོས་ནས་ཁོ་ལ་གནད་དོན་དེ་འགྲེལ་བཤད་
རྒྱག་རྒྱུའི་ཐད་ལ་ཤུགས་རྐྱེན་དང་སྐུལ་མ་ཞིག་བྱེད་ཐུབ་པ་ཡིན་ན། དེ་ཁོ་ནའི་
-1281–

ཐོག་ནས་ཁོས་ཏན་ཏན་རང་ཉིད་བྱ་བ་དེའི་ཁ་ཕྱོགས་ཁྲོད་ནས་གཡོལ་ཐབས་ཤིག་
རྙེད་ཐུབ་པ་ཞིག་རེད། གཡོལ་ཐབས། གྷོ་ར་ཡིས་ཧ་རེས་མོ་ཧེས་ནེས་ལ། ཁྱོད་
ཀྱིས་ང་དུས་ཡུན་ཏོག་ཙམ་ཞིག་གི་རིང་ལ་བསྐྱག་རོགས། ང་མི་རིང་བར་ཡང་
བསྐྱར་ཐད་ཀར་འདིར་ཡོང་གི་ཡིན། ཞེས་སྨྲས་པ་དང་ཆབས་ཅིག་ཁོ་རང་ཉིད་
ཀྱི་ཨ་ཕའི་སྡོད་ཤག་ཏུ་མགྱོགས་མྱུར་གྱི་ངང་དུ་ཕྱིན།
ཁོའི་སེམས་ལ། རང་ཉིད་ལ་འཕྲལ་གྱི་རང་དབང་གི་ཐར་པ་ཞིག་འཐོབ་
པའི་ཐབས་ལམ་ཞིག་ཏན་ཏན་ཁི་རེས་ཤུན་ངྷཡལ་གྱིས་ཤེས་གྱིན་ཡོད་པར་འདུག་
སྙམ་པའིབས མ་བློ་འཁོར། ཡིན་ནའང་ཁོའི་ཨ་ཕ་ཡི་སྒྲུབ་བ་ཉམས་ལེན་བྱེད་སའི་
ཁང་མིག་གི་སྒོ་བརྒྱབས་ནས་ཡོད་པར་མ་ཟད། ནམ་ཞིག་ཁོས་སྒོ་མོ་དེ་ཐེངས་
གཉིས་གསུམ་ཞིག་ལ་བརྡུངས་པའི་སྐབས་དེ་རུ་ཡང་། སྒོ་མོ་དེ་མུ་མཐུད་དུ་སྔར་
ལྟར་བརྒྱབས་ནས་བསྡད་པར་བརྟེན། ཁོས་སྒོ་མོ་བརྡུངས་པ་དེ་ལ་ཨ་ལན་སྤྲོད་
མཁན་གྱི་སྐྱེ་བོ་རྐང་གཅིག་ཀྱང་མ་བྱུང༌། ཁང་མིག་དེའི་ནང་ནས་བདུག་སྤོས་
ཀྱི་དྲི་བཟང་སྣ་བར་ཞིམ་པ་དང་། ཙན་དན་གྱི་དྲི་བཟང་ཁྱབ་བཞིན་ཡོད་པ་ཞིག་
རེད། གང་ཡིན་ཟེར་ན། དེ་རིང་ཁི་རེས་ཤུ་ན་དྷ་ཡལ་ཁོའི་ཧིན་དྷུ་བའི་ཉམས་
ལེན་པ་ཞིག་དང་མཉམ་དུ་རྣལ་འབྱོར་བའི་སྒོམ་གྱི་ཉམས་ལེན་ཁྱད་པར་བ་ཞིག་གི་
ཁྲོད་དུ་ཡོངས་སུ་ཐིམ་ནས་ཡོད་པ་དང༌། དེ་ལྟ་བུའི་དུས་སྐབས་ཀྱི་བརྒྱུད་རིམ་ཁྲོད་
དུ་ཕྱི་ལོཌ་ཀྱི་མི་རྣམས་ནང་དུ་ཧམ་འཛུལ་བྱས་ནས་ཡོང་རྒྱུའི་ཁ་གཏད་དུ། ཕྱི་
ནང་གི་སྒོཚང་མ་རྒྱག་རྒྱུའིགཤིས་ཀ་ཞིག་ཁོ་ལ་གོམས་ནས་ཡོད་ཅིང་དེ་ལྟ་བུའི་མཚན་
མོ་ཧྲིལ་པོ་ལ་སྐྱེ་བོ་སུ་ཞིག་ལ་ཡང་ཁོའི་ཁང་མིག་ནང་དུ་བྱ་བ་གང་ཞིག་གི་ཐོག་ལ་
ཡང་ཁ་གཡར་ནས་འཛུལ་ཆོག་པའི་གོ་སྐབས་གཏན་ནས་མེད་པ་ཞིག་རེད།
-1282-

ལེའུ་དོན་བདུན་པ།
༄༅། །གྷོ་ར་ཡིས་གློ་བུར་དུ་ཁོ་རང་ཉིད་ལ། མ་རེད། ངའི་དཀའ་
ཐུབ་སྒྲིབ་སྦྱོང་གི་ཆོ་ག་ལག་ལེན་དུ་བསྟར་རྒྱུ་དེ་སང་ཉིན་མ་རེད། དེ་དེ་རིང་
འགོ་བཙུགས་ཟིན་པ་རེད། མཆོད་སྦྱིན་གྱི་མེ་ལྕེ་ཁྱད་པར་དུ་འཕགས་པ་ཞིག་
སང་ཉིན་འབར་རྒྱུ་ལས་ཀྱང་དེ་རིང་འབར་བཞིན་ཡོད་པ་ཞིག་རེད། ངའི་མི་
ཚེ་གསར་པའི་འགོ་བཙུགས་པ་དང་ཆབས་ཅིག་ངའི་ཕྱོགས་ནས་རླབས་ཆེན་
གྱི་མཆོད་སྦྱིན་བླ་ན་མེད་པ་ཞིག་ངེས་པར་དུ་འབུལ་དགོས་པ་ཞིག་རེད།
དེ་རྒྱུ་མཚན་གང་གི་ཕྱིར་དུ་ཞེ་ན། དཀོན་མཆོག་གིས་ངའི་ཚེ་སྲོག་གི་རྣམ་
པར་ཤེས་པའི་ཁྲོད་དུ་རེ་འདོད་ཀྱི་སྲེད་པ་ཤུགས་དྲག་པོ་ཞིག་གི་སྐུལ་སློང་བྱས་པའི་
དགོས་པ་དང་རྒྱུ་མཚན་དེ་དེ་རེད། དེ་མིན་གཞན་ག་རེ་བྱས་ནས་གོམས་འདྲིས
མེད་པའི་བྱ་བ་ཞིག་ངའི་མི་ཚེའི་ཁྲོད་དུ་འབྱུང་དགོས་རེད་དམ། ཚེ་འདི་སྣང་གི་
བྱ་གཞག་དང་འབྲེལ་བའི་ཕྱོགས་ནས། ངའི་འབྱུང་འགྱུར་གྱི་མི་ཚེ་དེ་སྐྱེ་བོ་གཞན་
དང་མཉམ་དུ་སྟེ། ང་རང་ཉིད་ལ་འདྲིས་གཤིབ་དང་བློ་ཐག་ཉེ་བ་རྣམས་དང་ལྷན་

དུ་ལོངས་སུ་སྤྱོད་མི་ཐུབ་པ་དང་། མཐུན་ཕྱོགས་ཀྱི་འགལ་ཟླ་ལྟ་བུའི་འོག་ནས་བྱུང་
བའི་མཐུན་སྒྲིལ་དང་མཉམ་སྦྲེལ་ཞིག་གི་ལྷན་སྐྱེས་ཀྱི་ཆོས་ཉིད་རྣམས་འཇིག་རྟེན་
ཕལ་བའི་བྱ་གཞག་དང་འབྲེལ་བའི་དོན་རྐྱེན་རྣམས་ཀྱི་ཁྲོད་དུ་འཛམ་གླིང་འདིའི་
ནང་དུ་འབྱུང་མི་སྲིད་པ་ཞིག་རེད། ད་དུང་དེས་མ་ཚད། དེ་ལྟ་བུའི་དུང་དུང་གི་
འདུན་པ་ཤུགས་དྲག་པོའི་དབང་འོག་ཏུ་ཚུད་པའི་ཞེ་འདོད་ཅིག་གིས། སྐྱེ་བོ་ང་
ལྟ་བུ་ཞིག་གི་ཚེ་སྲོག་གི་རྣམ་པར་ཤེས་པ་ཁྲོད་དུ་ཕྱོགས་ལྷུང་དང་བྲལ་བའི་བློ་ངར་
ཞིག་བསྐྱེད་ཡོད་པའི་བསམ་བློ་ཞིག་མཐའ་ན། སྐྱེ་བོ་རྣམས་ཀྱིས་རྨི་ལམ་དུ་ཡང་
ཡིད་ལ་འཁོར་མྱོང་མེད་པ་ཞིག་རེད། དུས་ཉི་མ་དེ་རིང་ལ་ཐུག་གི་བར་དུ། ངས་
རང་ཉིད་ཀྱི་རྒྱལ་ཁབ་ལ་གང་ཞིག་ལེགས་སྐྱེས་སུ་ཕུལ་བ་དེ་ནི། དཀའ་ངལ་གང་
ཡང་མེད་པར་ཆེས་སྟབས་བདེ་བོ་ཞིག་གི་འོག་ནས་ཕྱིན་ཡོད་པར་མ་ཟད། དོན་
ངོ་མའིཆ་ནས་ང་རང་ཉིད་ལ་མཚོན་ན། མཆོད་སྦྱིན་གྱི་བྱ་བ་ངོ་མ་གང་ཞིག་ཡིན་
པ་དེ་ཉིད། ང་རང་ཉིད་ཀྱི་ངོས་ནས་རང་གི་རྒྱལ་ཁབ་ལ་ལེགས་སྐྱེས་སུ་འབུལ་
དགོས་པའི་ཤུགས་རྐྱེན་དང་སྐུལ་མ་ཞིག་ངས་རང་ཉིད་ལ་ནམ་ཡང་གཏོང་མྱོང་
མེད་པ་ཞིག་རེད། ངས་སྔོན་ཆད་སྐྱེ་བོ་རྣམས་ཀྱིས་རྒྱུ་མཚན་ག་རེའི་འོག་ནས་
རང་གི་རྒྱལ་ཁབ་ལ་མཆོད་སྦྱིན་གྱི་ལེགས་སྐྱེས་སོགས་འབུལ་རྒྱའི་ཕྱོགས་ལ་ལག
པ་དམ་པོ་བྱེད་དགོས་ཀྱིན་ཡོད་པ་ཚོར་གྱིན་ཡོད་པའི་རྒྱུ་མཚན་དེ་ནམ་ཡང་རྟོགས་
མྱོང་མེད། ཡིན་ནའང་འཁོར་བ་ལ་ངེས་པར་འབྱུང་འདོད་ཀྱི་འདུན་པ་ཤུགས་
དྲག་པོ་ལྟ་བུ་ཞིག་གི་ཕྱོགས་ནས་བལྟས་པ་ཡིན་ན། ཚེ་འདི་སྣང་གི་བྱ་གཞག་ཁྲོད་
ཀྱི་དངོས་པོ་ཕལ་བ་ཞིག་གིས་ཕན་ཐོགས་ཆེན་པོ་ཞིག་ནམ་ཡང་བསྒྲུབ་མི་ཐུབ་པ་
ཞིག་རེད།

ཡིད་ཀྱི་ཟུག་རྔུ་དང་འབྲེལ་བའི་སྡུག་བསྔལ་དེ། རང་ཉིད་བློས་གཏོང་
བར་བྱེད་པའི་མཆོད་སྦྱིན་གྱི་དགེ་རྩ་ཡི་ཆེད་དུ་མེད་དུ་མི་རུང་བ་ཞིག་རེད། གལ་
ཏེ་ང་རང་ཉིད་ཀྱི་ཚེ་སྲོག་གི་རྣམ་པར་ཤེས་པ་དེ་གཅིག་པུ་ལ་ཨི་ཁུང་ཞིག་འབིགས་
ཐུབ་པ་ཡིན་ན། དེ་རྗེས་ངའི་མི་ཚེ་གསར་པ་དེ་ཏན་ཏན་འབྱུང་ཐུབ་པ་ཞིག་
རེད། སང་ཉིན་ཞོགས་པ་རུ་ངའི་དཀའ་ཐུབ་སྒྲིབ་སྦྱོང་གི་མཛད་སྒོའི་རྟེན་འབྲེལ་
གྱི་རིམ་པ་དེ་དག་ང་རང་ཉིད་ཀྱི་མང་ཚོགས་ཀྱི་མདུན་དུ་ལག་ལེན་དུ་ངེས་པར་
དུ་བསྟར་དགོས་རེད། ད་ཆར་མཚན་མོའི་ས་མ་རུབ་སྔོན་ལ་ངའི་ཚེ་སྲོག་གི
འཚོ་བའི་བདག་པོ་དེ་ངའི་ཕྱོགས་ལ་ཡོང་ནས། ངའི་ཚེ་སྲོག་གི་རྣམ་པར་ཤེས་
པའི་སྒོ་མོ་རྡུང་བཞིན་ཡོད་པ་ཞིག་རེད། དེར་བརྟེན་ང་རང་ཉིད་ཀྱི་ཡིད་ཀྱི་རྣམ་
པར་ཤེས་པའི་ཟབ་ས་ནས་ངས་དཀའ་ཐུབ་ཀྱི་སྒྲིབ་སྦྱོང་མིང་དོན་མཚུངས་པ་
ཞིག་བྱེད་མ་ཐུབ་པ་ཡིན་ན། ངས་ཚུལ་ཇི་ལྟར་སང་ཉིན་སྡིག་སྤོང་སྒྲིབ་སྦྱོང་
གི་སྔོན་འགྲོའི་ཁྲུས་གསོལ་གྱི་རིམ་པ་དེ་ལ་མོས་མཐུན་བྱེད་ཐུབ་རྒྱུ་རེད་དམ།
དུས་ནམ་ཞིག་གི་ཚེ་ངས་རང་དོན་བློས་བཏང་ནས་མཆོད་སྦྱིན་གྱི་བྱ་བ་
ལག་ལེན་དུ་བསྟར་རྒྱུའི་རིམ་པ་ཁྲོད་ནས། གང་ཞིག་བྱེད་དཀའ་བ་གང་ཡིན
པ་དེ་ཆ་ཚང་བ་དང་ཡོངས་སུ་རྫོགས་པ་ཞིག་ལེགས་སྐྱེས་སུ་འབུལ་རྒྱུའི་ཆོ་ག་
ཉམས་སུ་ལེན་ཐུབ་པ་ཡིན་ན། དེ་རྗེས་དོན་ངོ་མའི་ཆ་ནས་ང་ཕྱིའི་དབུལ་ཕོངས་
དང་ནང་གི་ཆོས་པ་རྣམ་དག་ཅིག་ཏུ་འགྱུར་བར་མ་ཟད། དེ་རྗེས་ང་ཏན་ཏན་
བྲམ་ཟེ་པ་ཞིག་ཏུ་འགྱུར་ངེས་པ་ཞིག་རེད། ཅེས་ཁོ་རང་ཉིད་ཀྱིས་རང་ཉིད་
ལ་ཁེར་ལབ་བརྒྱབས།
ནམ་ཞིག་བསྐྱར་དུ་གྷོ་ར་ཧ་རེས་མོ་ཧེས་ནེས་ཀྱི་འཁྲིས་སུ་སླེབས་པའི་སྐབས་

དེར་མོས་ཁོ་ལ། ད་རེས་ཐེངས་མ་གཅིག་ལ་ཁྱོད་ངེས་པར་དུ་ང་མཉམ་དུ་ཕེབས་
རོགས་གནང༌། གལ་ཏེ་ཁྱོད་མོའི་ཕྱོགས་ལ་ཡོང་ནས་མོ་ལ་སྐད་ཆ་ཚིག་གཅིག་
བཤད་པ་ཡིན་ན། དེ་རྗེས་དེ་ལ་བརྟེན་ནས་བྱ་བ་ཐམས་ཅད་དཀའ་རྙོག་མེད་
པ་ཞིག་ཏུ་འགྱུར་ངེས་པ་ཞིག་རེད། ཅེས་བཤད།
གྷོ་ར་ཡིས་དེ་ལ་ངོས་ལེན་མ་བྱས་པར། ང་ག་རེ་བྱས་ནས་འགྲོ་དགོས་
རེད་དམ། ང་ལ་མོ་དང་འབྲེལ་བ་ཅི་ཞིག་ཡོད་པ་རེད་དམ། ང་ལ་འབྲེལ་བ་
མེད། འབྲེལ་བ་གཏན་ནས་མེད། ཅེས་བཤད།
ཧ་རེས་མོ་ཧེས་ནེས་ཀྱིས། རྒྱུ་མཚན་ག་རེའི་ཕྱིར་དུ་ཁྱོད་ལ་མོའི་གམ་
དུ་འགྲོ་རོགས་གནང་ཞེས་རྗོད་ཀྱིན་ཡོད་དམ་ཞེ་ན། མོས་ཁྱེད་རང་དཀོན་
མཆོག་ལྟ་བུ་ཞིག་ཡིན་པའི་ཁུངས་སྐྱེལ་དང་། ཁྱོད་ལ་མོ་རང་ཉིད་ཀྱི་བཤེས་
གཉེན་ལྟ་བུའི་འདུ་ཤེས་འཛིན་གྱིན་འདུག ཅེས་ལན་བརྒྱབས།
གྷོ་ར་ཡི་ཚེ་སྲོག་གི་རྣམ་པར་ཤེས་པ་ལ་སྐད་ཆ་འདི་ཚོའི་ཕྱོགས་ལ་སྤྲོ་སེམས་
ཀྱི་ངར་ཤ་ཆེས་ཆེར་རྒྱས་ནའང༌། ཁོས་ཡང་བསྐྱར་མོའི་སྐད་ཆ་ལ་མོས་མཐུན་
མ་བྱས་པར་ངག་ནས། ངས་རང་ཉིད་མོའི་གམ་དུ་འགྲོ་དགོས་པའི་རྒྱུ་མཚན་
ཞིག་གཏན་ནས་མཐོང་གི་མི་འདུག ངས་ཡང་བསྐྱར་མོ་ལ་ཐུག་འབྲེལ་བྱེད་
རྒྱུ་དང་། མོ་མིག་གིས་མཐོང་རྒྱུ་དེ་ཧ་ལམ་འབྱུང་མི་སྲིད་པའི་ཆོས་ཅན་ཞིག་
རེད། ཅེས་བཤད།
ཧ་རེས་མོ་ཧེས་ནེས་ཀྱིས་སེམས་ལ་དགའ་སྤྲོ་གནོན་དཀའ་བ་ཞིག་འཕྱུར་
བ་དང་ཆབས་ཅིག་གདོང་ལ་འཛུམ་ཞིག་མངོན་བཞིན་དུ། དེ་བདེན་པ་རེད། སུའུ་
ཆར་རས་ཐ་ལྟ་བུའི བུ་མོ་འཚར་ལོངས་ཀྱི་ནར་སོན་པ་ཞིག་ལ་ཡང་ཡང་ཐུག་འཕྲད་
-1286-

བྱེད་རྒྱུ་དེ་གནས་ལུགས་དང་མཐུན་པ་ཞིག་མ་རེད། ཡིན་ནའང་གང་ལྟར་ཐབས་
ལམ་ཞིག་གི་བརྒྱུད་རིམ་ཁྲོད་ནས། ངའི་དམིགས་ཡུལ་དེ་ཡོངས་སུ་མ་གྲུབ་བར་
དུ་ངས་ཁྱོད་རང་འཐོན་འཇུག་ཐུབ་པ་མི་འདུག དེ་མིན་ངས་ཁྱོད་ལ་ཕྱིན་ཆད་ཡང་
བསྐྱར་ཡོང་རོགས་ཞེས་འབོད་སྐུལ་དང་རེ་བ་བརྒྱབས་པ་ཡིན་ན། དེ་དུས་ཁྱེད་
རང་གིས་ཁས་ལེན་མ་བྱས་ན་འགྲིག་གི་རེད། ཅེས་བཤད།
ཡིན་ནའང་གྷོ་ར་ཡིས་ཁོ་རང་ཉིད་ཀྱི་མགོ་བོ་ཡང་ནས་ཡང་དུ་གཡུགས་
ནས། ཁྱོད་ཀྱིས་དེ་ལྟར་མ་བཤད། གཏན་ནས་རེ་བ་དེ་འདྲ་མ་རྒྱག བྱ་བ་
དེ་ཚོ་ཚང་མ་ཚར་ཚར་བ་རེད། ཅེས་བཤད། ཁོས་རང་ཉིད་ཀྱི་དཀོན་མཆོག་
ལ་རང་ཉིད་ལེགས་སྐྱེས་སུ་འབུལ་རྒྱུ་དེ་གྲ་སྒྲིག་ཟིན་ཡོད་པར་བརྟེན། ཁོའི་
ངོས་ནས་ཡང་བསྐྱར་མཆོད་སྦྱིན་གྱི་དངོས་པོ་དེ་ལ་གྲིབ་སྐྱོན་དང་མི་གཙང་བའི་
དྲི་མས་འབོག་པ་བྱེད་མི་ཐུབ་པ་ཞིག་རེད། དེ་འདྲ་ཡིན་དུས་ཁོ་ནམ་ཡང་ཧ་
རེས་མོ་ཧེས་ནེས་ཀྱི་རེ་འདོད་འོག་ནས་སུའུ་ཆར་རས་ཐ་ལ་ཐུག་འཕྲད་དུ་འགྲོ་
མི་སྲིད་པ་ཞིག་རེད།
ནམ་ཞིག་ཧ་རེས་མོ་ཧེས་ནེས་ཀྱིས་གྷོ་ར་ལ་འགྱུར་བ་གཏོང་ཐུབ་རྒྱུ་དེ་
གཏན་ནས་མི་སྲིད་པ་ཞིག་ཡིན་པ་ཤེས་ཚེ། དེས་ན། ཁྱོད་ཀྱིས་བྱ་བ་གཅིག་
རང་བསྒྲུབ་རོགས། ཐུགས་རྗེས་གཟིགས། བྱ་བ་དེ་གཅིག་པུ་ནི་མོ་ལ་ཡི་གེ་
ཞིག་འབྲི་རྒྱུ་དེ་ཡིན། ཞེས་རེ་བ་བརྒྱབས།
གྷོ་ར་ཡིས་མགོ་བོ་སྔར་ལྟར་གཡུག་བཞིན་དུ། ངས་ཡི་གེ་ཞིག་མོ་ལ་
འབྲི་ཐུབ་ཀྱི་མེད། དེ་ནི་མི་སྲིད་པ་ཞིག་རེད། ཅེས་སྨྲས།
ཧ་རེས་མོ་ཧེས་ནེས་ཀྱིས། རེད། ཁྱོད་ཀྱིས་ངའི་ཆེད་དུ་ཐིག་ཕྲེང་གཉིས་
-1287-

ཁོ་ན་རང་འབྲི་རོགས། ཁྱོད་རང་དམ་པའི་གསུང་རབ་ཀྱི་གཞུང་ལ་བྱང་ཆུབ་
པའི་མྱོང་བ་ཅན་ཞིག་རེད། ང་ཁྱོད་ཀྱི་ཕྱོགས་ལ་བཀའ་ལུང་ཞིག་གི་གདམས་
ངག་འཐོབ་པའི་ཆེད་དུ་ཡོང་བ་ཡིན། ཞེས་སྨྲས།
གྷོ་ར་ཡིས། ཁྱོད་ལ་ཅི་ཞིག་གི་ཆེད་དུ་བཀའ་ལུང་ཞིག་གི་གདམས་ངག་
དགོས་ཀྱིན་འདུག་གམ། ཞེས་དྲིས།
ཧ་རེས་མོ་ཧེས་ནེས་ཀྱིས། ཧིན་དྷུ་ཡི་ཁྱིམ་རྒྱུད་ཅིག་གི་ནང་དུ་སྐྱེས་པའི་
བུ་མོ་ལོ་དང་ལང་ཚོ་ཚད་དུ་སླེབས་པ་ཞིག་ལ་གཉེན་སྒྲིག་བྱེད་འཇུག་རྒྱུ་དང༌།
ཁྱིམ་ཚང་གི་ནང་ལས་བྱེད་འཇུག་རྒྱུ་དེ་ལས་འགན་ཐམས་ཅད་ཀྱི་ནང་གི་གལ་
ཆེ་ཤོས་དང་གཙོ་བོ་དེ་མ་རེད་དམ། ཞེས་འགྲེལ་བཤད་བརྒྱབས།
གྷོ་ར་འཁྱུག་ཙམ་ཞིག་གི་རིང་ལ་ཁུ་སིམ་མེར་ཁ་རོག་ཏུ་བསྡད་ཅིང་དེ་
རྗེས་ངག་ནས། ཁྱོད་ཀྱིས་འདིར་ཉོན་དང༌། ཁྱོད་ཀྱིས་ང་འདི་ལྟ་བུའི་དཀའ་
རྙོག་གི་ལས་ཀ་ཞིག་གི་ཁྲོད་དུ་ལྷུང་མ་འཇུག་རོགས། ང་པཎ་ཌི་ཏ་ཞིག་མ་རེད
དེར་བརྟེན་ངས་ཁྱོད་ལ་གདམས་པ་དང་མན་ངག་གང་ཡང་འབུལ་ཐུབ་རྒྱུ་མ་
རེད། ཅེས་བཤད།
ཧ་རེས་མོ་ཧེས་ནེས་ཀྱིས་རྣོ་ངར་ལྡན་པའི་ངག་གི་གདངས་ལ་བཀུགས་ཏེ།
རྒྱུ་མཚན་ག་རེའི་ཆེད་དུ་ཁྱོད་ཀྱིས་རང་ཉིད་ཀྱིབསམ་བློའི་ཞེ་ཕུགས་གཏིང་རིང་པོའི་
ཁྲོད་ཀྱི་རེ་འདོད་ཀྱི་འདུན་པ་ངོ་མ་གང་ཞིག་ཡིན་པ་དེ། ང་ལ་ཁ་སངས་ནས་མ་
བཤད་པ་ཡིན་ནམ། བྱ་བ་འདི་དག་གི་བརྒྱུད་རིམ་ཐོག་མར་འགོ་འཛུགས་པའི་
སྐབས་དེར་རྙི་ཐག་གི་ཞགས་པའིབཟོ་ལྟ་བཀོད་འདོམ་བྱེད་མཁན་དེ་ཁྱོད་རང་རེད།
ད་ཆར་རྙི་ཐག་གི་ཞགས་པ་དེ་མདུད་རྒྱ་མི་གྲོལ་བའི་མཚམས་སུ་སླེབས་ཡོང་དུས།
-1288—

ཁྱོད་ཀྱིས་ང་རྙོག་འཛིང་གི་ནང་དུ་ལྷུང་མ་འཇུག་རོགས་ཞེས་རྗོད་ཀྱིན་ཡོད་པ་རེད།
ཁྱོད་ཀྱི་སྐད་ཆ་དང་བྱ་སྤྱོད་དེ་ཚོའི་གོ་དོན་ཅི་ཞིག་རེད་དམ། དངོས་ཡོད་གནས་
ཚུལ་གྱི་བདེན་པ་ངོ་མ་དེ་བཤད་པ་ཡིན་ན། ཁྱོད་ལ་མོའི་བསམ་བློ་དེ་ཕྱི་གསལ་
ནང་གསལ་བྱེད་རྒྱུའི་འདོད་པ་མེད་པ་དེ་རེད། ཅེས་བཤད།
དུས་ཚོད་གཞན་ཞིག་གི་སྐབས་ཡིན་པའི་དབང་དུ་བཏང་པ་ཡིན་ན། སྐད་
ཆ་འདི་ཚོ་ལ་གྷོ་ར་ཏན་ཏན་ཁོང་ཁྲོས་ཀུན་ནས་བསླངས་ཏེ་སྡང་སེམས་ཤུགས་
དྲག་པོ་ཞིག་སྐྱེ་ངེས་མ་ཟད། ཁོ་ལ་གལ་ཏེ་དངོས་ཡོད་ཀྱི་སྐྱོན་དང་ཉེས་པ་ཞིག་
བཙུགས་པའི་དབང་དུ་བཏང་ནའང༌། ཁོས་དེ་ལ་བཟོད་སྒོམ་དང་ངང་རིང་
གཏན་ནས་བྱེད་མི་སྲིད་པ་ཞིག་རེད། ཡིན་ནའང་དེ་རིང་ཁོས་དཀའ་ཐུབ་ཀྱི་
སྒྲིབ་སྦྱོང་གི་མཛད་སྒོའི་རིམ་པ་དེ་འགོ་བཙུགས་ནས་ཡོད་པར་བརྟེན། ཁོའི་
རྒྱུད་ལ་ཁོང་ཁྲོ་གཏན་ནས་མ་སྐྱེས་པར་མ་ཟད། ད་དུང་དེ་ལས་ལྡོག་སྟེ་ཁོའི་
བསམ་བློའི་རྒྱབ་ལྗོངས་སུ་ཧ་རེས་མོ་ཧེས་ནེས་ཀྱིས་དངོས་ཡོད་ཀྱི་བདེན་པ་ངོ་
མ་དེ་བཤད་ཡོད་པའི་ངོས་འཛིན་དང་གོ་རྟོགས་བྱུང་།
གྷོ་ར་ལ་མཚོན་ན། རང་ཉིད་སུའུ་ཆར་རས་ཐ་ཡི་ཕྱོགས་ལ་ཉེ་བར་སྦྲེལ་
བའི་འཆིང་ཐག་གི་མདུད་རྒྱ་དམ་པོ་དེ་གཏུབ་པར་བྱེད་པའི་དྲག་ཤུལ་གྱི་ནུས་
པ་ཡོངས་སུ་ལྡན་པ་ཤིག་རེད། ཡིན་ནའང་ཁོའི་སེམས་ལ་དབང་པོའི་སྤྱོད་ཡུལ་
དུ་མ་གྱུར་བའི་གསང་ཐག་གི་སྲད་བུ་ཕྲ་ཞིང་དམ་པ་ཞིག་གང་ལྟར་ཡང་རྒྱུ་རྐྱེན་
གཞན་གང་རུང་ཞིག་ལ་ཁ་གཡར་ནས་མོའི་ཕྱོགས་ལ་མུ་མཐུད་དུ་འཛིན་འདོད་
ཀྱི་འདུན་པ་སྐྱེ་བཞིན་ཡོད་པ་ཞིག་རེད། གང་ཡིན་ཟེར་ན། ཁོ་ད་དུང་རང་
དང་སུའུ་ཆར་རས་ཐ་གཉིས་ཀྱི་བར་གྱི་འབྲེལ་ལམ་དེ་ཡོངས་སུ་བཅད་ནས་མཐའ་
—1289—

མཇུག་གི་སྡོམ་རྩིས་རྒྱག་རྒྱུའི་ཕྱོགས་ལ་གྲ་སྒྲིག་ཡོད་པ་ཞིག་མ་རེད། དེ་ལྟར་
ནའང་སེར་སྣའི་རང་གཤིས་སུ་གྲུབ་པའི་རྐང་རྗེས་ཀྱི་མཚན་མ་རེ་རེ་དེ་ངེས་པར་
དུ་བསལ་དགོས་པ་ཞིག་རེད། གང་ཡིན་ཟེར། ཁོ་ལ་མཚོན་ན་ལག་པ་གཅིག
གི་ནང་དུ་མཆོད་སྦྱིན་གྱི་དངོས་པོ་གཞན་ཞིག་རྒྱབ་ཏུ་གསང་ཉར་བྱས་པའི་སྐབས་
དེར། ལག་པ་གཅིག་གི་ནང་དུ་དེ་མ་ཡིན་པའི་དངོས་པོ་གཞན་ཞིག་བཟུང་
ནས་བསྡད་པ་ཡིན་ན། དེས་ཕན་ཐོགས་གང་ཡང་འབྱུང་མི་ཐུབ་པ་ཞིག་རེད།
དེར་བརྟེན་ཁོས་ཤོག་གུ་ཚུར་བླངས་ཏེ་ཡིག་གཟུགས་ཚུགས་མ་འཁྱུག་གི་
ཁྲོད་དུ། བུད་མེད་ཅིག་ལ་མཚོན་པ་ཡིན་ན། མི་ཚེའི་བརྒྱུད་ལམ་གྱི་ནང་གི་ལག་
ལེན་དོན་འཁྱོལ་བྱེད་དགོས་པའི་གནད་དོན་ངོ་མ་དེ་ནི། སྐྱེ་བོ་ཡོད་དོ་ཅོག་གི་ཕན་
བདེའི་གཞི་མ་ལ་བསམ་ཤེས་བྱེད་རྒྱུ་དེ་རེད། གཅིག་བྱས་ན་འཇིག་རྟེན་འདི་སྤྲོ་
སྐྱིད་ཀྱི་དགའ་བདེས་ཡོངས་སུ་ཁེངས་པ་དང་། གཅིག་བྱས་ན་སྡུག་བསྔལ་དང་
ཟུག་རྔུ་ཡིས་ཡོངས་སུ་ཁེངས་པ་ཞིག་ཡིན་སྲིད་པ་ཞིག་རེད། ལེགས་ཚོགས་དགེ་
བའི་ཡོན་ཏན་དང་མཛངས་མའི་ཁྱད་ཆོས་མངོན་པར་ལྡན་པའི་བུད་མེད་ཉེས་སྐྱོན་
གྱིས་མ་གོས་པ་རྣམས་ཀྱིས། དེ་དག་ཐམས་ཅད་ལ་ངོས་ལེན་ངེས་པར་དུ་བྱས་
ནས་མོ་རང་ཉིད་ཀྱི་ཁྱིམ་གྱི་ནང་དུ། རང་ཉིད་ཀྱི་ཆོས་ལུགས་ལ་ངོ་བོ་ངེས་པར་
གསལ་བའི་རྣམ་པ་ཞིག་འདོན་རྒྱུ་དེ་མོ་རང་ཉིད་ཀྱི་ཆོས་ཀྱི་བྱེད་སྒོའི་འགན་འཁྲིགཙོ་
བོ་ཞིག་ཏུ་ཆ་འཇོག་བྱེད་ངེས་པ་ཞིག་རེད། ཅེས་བྲིས།
ཧ་རེས་མོ་ཧེས་ནེས་ཀྱིས་ཡི་གེ་དེ་ཀློག་བཞིན་པའི་མཚམས་དེར། གལ་
ཏེ་ཁྱོད་ཀྱིས་ཀེ་ལ་ཤ་ཡི་རྒྱབ་སྐྱོར་དུ་འགྲོ་བའི་སྐད་ཆ་ཚིག་གཅིག་གཉིས་ཤིག་
གི་སྣོན་པ་ཞིག་བརྒྱབས་པ་ཡིན་ན། དེས་ཏན་ཏན་ཕན་ཐོགས་ཡག་པོ་ཞིག་
-1290-

འབྱུང་བར་བྱེད་རྒྱུ་རེད། ཅེས་བསམ་འཆར་བཏོན།
གྷོ་ར་ཡིས་དེ་ལྟར་འབྲི་རྒྱུ་ལ་དགག་པ་བྱས་ཏེ། མིན། ངས་ཁོ་གཏན་
ནས་ངོ་ཤེས་ཀྱི་མེད། དེར་བརྟེན་ངས་ཁོ་དང་འབྲེལ་བའི་སྐད་ཆ་ཚིག་གཅིག་
ཀྱང་འབྲི་ཐུབ་རྒྱུ་མེད། ཅེས་སྨྲས།
ཧ་རེས་མོ་ཧེས་ནེས་ཀྱིས་གཟབ་གཟབ་དང་དོ་སྣང་ཆེན་པོའི་འོག་ནས་
གྷོ་ར་ཡིས་བྲིས་པའི་ཡི་གེ་དེ་ལྟེབ་རྩེག་བརྒྱབས་ཏེ་མོ་རང་ཉིད་ཀྱི་སཱ་རས་ཀྱི་ཟུར་
ཞིག་ཏུ་བཅུག་ནས། མོ་རང་ཉིད་ཀྱི་ཁང་པ་རུ་གོམ་པའི་འདེགས་འཇོག་གི
ཁ་ཕྱོགས་བསྒྱུར།
སུའུ་ཆར་རས་ཐ་ད་སྐབས་ཡང་ཨ་ནན་དྷ་མོ་ཡེས་དང་མཉམ་དུ་ལོ་ལི་
ཏཱ་ཡི་ཁང་པ་རུ་བསྡད་ཡོད་པར་བརྟེན། ཧ་རེས་མོ་ཧེས་ནེས་ཀྱི་སེམས་ལ། གནད་
དོན་འདིའི་ཐད་ལ་ཁོང་གཉིས་ཡོད་ས་ནས་སྐད་ཆ་བཤད་པ་ཡིན་ན། ཨ་ནན་
དྷ་མོ་ཡེས་དང་ལོ་ལི་ཏུ་གཉིས་བསམ་ཚུལ་འདིའི་ལྡོག་ཕྱོགས་སུ་ལངས་ནས་སྐད་
ཆ་བཤད་ངེས་པ་དང་། དེ་ལྟར་བྱུང་ཚེ་སུའུ་ཆར་རས་ཐ་ཐེ་ཚོམ་དང་སོམ་ཉིའི་
ཀློང་དུ་ཚུད་ངེས་པ་ལ་དོགས་ནས་མོའི་སེམས་ལ། ཁོ་གཉིས་ཡོད་ས་ནས་སྐད་
ཆ་དེ་མོ་ལ་བཤད་རྒྱུ་གཏན་ནས་སྟབས་བདེ་པོ་མི་འདུག་སྙམ་པའི་བསམ་བློ་འཁོར།
མོའི་སེམས་ལ་དེའི་ཕྱོགས་ལ་དངངས་སྐྲག་ཅིག་ཡོད་པར་བརྟེན། མོས་
སུའུ་ཆར་རས་ཐ་ལ་ཡི་གེ་ཞིག་བཏང་སྟེ་ཡི་གེ་དེའི་ནང་དུ་ཉིན་རྗེས་མའི་ཉིན་གུང་
གི་ཟ་མ་ཟ་བའི་སྐབས་སུ་ཁྱེད་རང་ནང་དུ་ངེས་པར་དུ་ཡོང་རོགས། སྐབས་
དེར་ང་ལ་ཁྱོད་དང་མཉམ་དུ་བྱ་བ་གནད་འགག་ཆེན་པོ་ཞིག་གི་ཐོག་ལ་ཁ་བརྡ
བྱེད་རྒྱུ་ཡོད། ཅེས་དང༌། མོས་ཉི་མ་དེའི་ཉིན་གུང་རང་ལ་སུའུ་ཆར་རས་ཐ་

ཡང་བསྐྱར་ལོ་ལི་ཏཱ་ཡིས་ཁང་པ་རུ་འགྲོ་འཇུག་རྒྱུའི་ཁས་ལེན་དང་དམ་བཅའ་
བྱས་ཏེ་ཡི་གེ་དེ་བསྐུར་ཡོད་པ་ཞིག་རེད།
ཉིན་རྗེས་མའི་ཞོགས་པར་སུའུ་ཆར་རས་ཐ་ཡི་སེམས་ལ། རང་ཉིད་ཀྱིས་
རང་ཚུགས་བརྟན་པོ་བཟུང་ནས་ཨ་ནེའི་སྐད་ཆ་ལ་གདོང་འེན་བྱེད་དགོས་སྙམ་པའི་
དམ་བཅའ་འགྱུར་བ་མེད་པ་ཞིག་བཟུང་བ་དང་མཉམ་དུ་མོ་རང་ཉིད་ཀྱི་ཁང་པ་རུ
འབྱོར། རྒྱུ་མཚན་ཅི་ཞིག་གི་ཕྱིར་དུ་ཞེ་ན། མོས་རང་ཉིད་ཀྱི་ཨ་ནེས་ཡང་བསྐྱར་
མོལ་གཉེན་སྒྲིག་གི་སྐོར་གྱི་སྐད་ཆ་འགོ་འཛུགས་ཡོང་རྒྱུ་ཡིན པ་ཤེས་ཀྱིན་ཡོད་པས་
རེད། མོའི་སེམས་ཀྱི་ནང་ལ། གཉེན་སྒྲིག་གི་འདུན་མ་དེའི་ཐད་ལ་འགྱུར་བ་
མེད་པའི་རང་ཚུགས་བརྟན་པོ་ཞིག་གི་འོག་ནས་མཐའ་མཇུག་གི་ལན་ཞིག་བརྒྱབས་
ཏེ། དེ་དང་འབྲེལ་བའི་བྱ་གཞག་ཐམས་ཅད་མཇུག་བསྡུ་བར་བྱེད་དགོས་སྙམ་
པའི་སེམས་ཐག་གཙང་བཅད་བྱས་ཡོད་པ་ཞིག་རེད།
ནམ་ཞིག་མོ་ནང་དུ་འབྱོར་ནས་ཉིན་གུང་གི་བཟའ་བཏུང་གྲུབ་མཚམས་
སུ། ཧ་རེས་མོ་ཧེས་ནེས་ཀྱིས་སྐད་ཆ་བཤད་རྒྱུའི་འགོ་བརྩམས་ཏེ། ཁ་སང་
དགོང་མོ་ང་ཁྱོད་ཀྱི་བཤེས་གཉེན་ལ་མཇལ་འཕྲད་དུ་ཕྱིན་པ་ཡིན། ཞེས་བཤད།
སུའུ་ཆར་རས་ཐ་ཡི་སེམས་ལ་དངངས་སྐྲག་གི་ཚོར་འདུ་གཡོ་བའི་འགོ་བརྩམས།
དེ་ལྟ་ནའང་མོའི་ཨ་ནེ་ཡང་བསྐྱར་གྷོ་ར་ལ་དམའ་འབེབས་ཚིག་རྩུབ་བྱེད་རྒྱུའི་
ཆེད་དུ་དེར་ཕྱིན་པ་ཞིག་རེད་དམ།
ཧ་རེས་མོ་ཧེས་ནེས་ཀྱིས་སུའུ་ཆར་རས་ཐ་ཡི་རྒྱུད་ཀྱི་རྣམ་རྟོག་སེལ་བའི་
ཆེད་དུ། ཁྱོད་ཀྱིས་དངངས་སྐྲག་མ་བྱེད། ང་ཁོའི་ཕྱོགས་ལ་ཕྱིན་པ་དེ་ཁོ་
དང་མཉམ་དུ་དགག་སྒྲུབ་ཀྱི་རྩོད་པ་བྱེད་རྒྱུའི་དོན་དུ་སོང་བ་ཞིག་མིན། ང་
-1292-

འདིར་གཅིག་པུར་ཁེར་རྐྱང་དུ་བསྡད་ཡོད་པའི་སྐབས་སུ། ངའི་སེམས་ལ་ང་
ག་རེ་བྱས་ནས་ཁོའི་འཁྲིས་སུ་སོང་ནས་ཁོའི་བསམ་བློའི་ལྟ་གྲུབ་བླ་ན་མེད་པ་དེ་
ཚོ་ལ་མི་ཉན་དགོས་པ་རེད་དམ་སྙམ་ནས་ང་དེར་ཕྱིན་པ་ཡིན། ང་ཚོས་ཕན་
ཚུན་ཁ་བརྡ་ལབ་གླེང་བྱས་པའི་བརྒྱུད་རིམ་ཁྲོད་དུ་ཁྱོད་ཀྱི་མིང་དེ་སླེབས་སོང་།
ངས་དེ་མ་ཐག་ཏུ་ཁོའི་བསམ་ཚུལ་དེ་ངའི་ལྟ་སྟངས་དང་གཅིག་པ་ཡིན་པ་ཤེས་
བྱུང༌། ཁོས་བུ་མོ་རྣམས་ཀྱིས་གཉེན་སྒྲིག་མ་བྱས་པར་ཡུན་རིང་པོར་བསྡད་
པ་ཡིན་ན། དེ་ཡག་པོ་ལྟ་བུ་ཞིག་ཏུ་ངོས་འཛིན་བྱེད་ཀྱིན་མི་འདུག དེར་མ་
ཟད་ད་དུང་ཁོས་གསུང་རབ་རྣམས་ཀྱི་དགོངས་པ་གཞི་ལ་བཞག་སྟེ་བལྟས་པ་
ཡིན་ན། དེ་དགེ་མཚན་མེད་པ་ཞིག་རེད། ཅེས་དང་། ཕལ་ཆེར་དེ་གཅིག་
བྱས་ན་ཡོ་རོབ་གླིང་གི་ཁྱིམ་ཚང་ནང་ལ་ལུགས་མཐུན་དང་ཡང་དག་པ་ཞིག་ཡིན་
སྲིད་མདོག་ཁ་པོ་རེད། འོན་ཀྱང་ཧིན་དྷུ་ཡི་ཁྱིམ་ཚང་ནང་ལ་དེ་ལུགས་མཐུན་
དང་འོས་འཚམ་ཞིག་མ་རེད་ཅེས་བརྗོད་སོང་། ངས་ཁོ་ལ་ང་ཚོའི་ཀེ་ལ་ཤ་ཡི་
སྐོར་ཏོག་ཙམ་ཞིག་ཁ་སངས་ནས་སྐད་ཆ་བཤད་པ་ཡིན། སྐབས་དེར་ཁོའི་
སེམས་ལ་གནས་ཚུལ་དེའི་ཕྱོགས་ལ་མོས་མཐུན་ཡོད་པའི་ཚོར་འདུ་ཤུགས་དྲག་
པོ་ཞིག་སྐྱེས་ཡོད་པ་ངས་ཤེས་སོང༌། ཞེས་སྨྲས།
ཧ་རེས་མོ་ཧེས་ནེས་ཀྱིས་དེ་ལྟར་དུ་སྐད་ཆ་བཤད་པའི་སྐབས་དེར། སུའུ་
ཆར་རས་ཐ་ཡི་སེམས་ལ་ངོ་ཚའི་ཚོར་བ་འགོག་ཏུ་མེད་པ་ཞིག་སྐྱེ་རྒྱུའི་འགོ་
བཙུགས་ཟིན་འདུག་སྙམ་པའི་རྟོག་པ་སྐྱེས། ཧ་རེས་མོ་ཧེས་ནེས་ཀྱིས་སྐད་ཆའི་
མཇུག་མཐུད་དེ། ཁྱོད་ཀྱིས་ཁོ་ལ་ཁྱོད་རང་ཉིད་ཀྱི་བཤེས་གཉེན་ལྟ་བུའི་འདུ་
ཤེས་འཇོག་གི་ཡོད་པ་རེད། དེར་བརྟེན་ཁྱོད་ངེས་པར་དུ་ཁོའི་བསླབ་བྱ་དང་
-1293-

སློབ་སྟོན་གྱི་རྗེས་སུ་འབྲང་དགོས་པ་ཞིག་རེད། ཅེས་བཤད།
སུའུ་ཆར་རས་ཐ་ཡིས་སྐད་ཆ་ཅི་ཡང་མ་བརྗོད་པར་ཁ་རོག་ཏུ་ཁུ་སིམ་
མེར་བསྡད་པ་མཐོང་ཚེ། ཧ་རེས་མོ་ཧེས་ནེས་ཀྱིས་ཡང་བསྐྱར་སྐད་ཆའི་འཕྲོ་
མཐུད་དེ། ངས་ཁོ་ལ་ཁྱོད་རང་དངོས་སུ་ཡོང་ནས་མོ་ལ་དེའི་སྐོར་སྐད་ཆ་ཞིག་
བཤད་རོགས། གང་ཡིན་ཟེར་ན། མོས་ངས་སྐད་ཆ་གང་བཤད་པ་དེ་ལ་
གཏན་ནས་ཉན་འཇོག་བྱེད་རྒྱུ་མ་རེད། ཅེས་བཤད་པ་ཡིན། འོན་ཀྱང་ཁོས།
མ་རེད། ངས་མོ་ལ་ཡང་བསྐྱར་འབྲེལ་གཏུགས་གཏན་ནས་བྱེད་རྒྱུ་མིན། གང་
ཡིན་ཟེར་ན། དེ་ང་རང་ཚོའི་ཧིན་དྷུ་ཡི་སྤྱི་ཚོགས་ཀྱིས་བཀག་རྒྱ་དང་དམ་དྲག་
བྱེད་པའི་བྱ་བ་ཞིག་རེད། ཅེས་ལན་བརྒྱབས་སོང་། དེར་བརྟེན། ངས་ཁོ་
ལ། དེས་ན་ངས་མོའི་ཆེད་དུ་ག་རེ་བྱེད་དགོས་རེད་དམ་ཞེས་དྲིས་པ་ཡིན། མཐའ་
མཇུག་ཏུ་ཁོས་ཤོག་གུ་ཞིག་བླངས་ནས་ཁོ་རང་ཉིད་ངོ་མའི་ལག་པ་ཡིས་ཁྱོད་ལ་
སྤྲོད་རྒྱུའི་ཡི་གེ་ཞིག་བྲིས་སོང༌། ཁྱོད་ཀྱིས་ལྟོས་དང༌། ཡི་གེ་དེ་འདིར་ཡོད།
ཅེས་སྨྲས་པ་དང་ཆབས་ཅིག་མོས་ཡི་གེ་དེ་མོ་རང་ཉིད་ཀྱི་སཱ་རས་ཀྱི་ཟུར་ཞིག་
ནས་ག་ལེ་བྱས་ཏེ་ཕྱི་རུ་བཏོན་ནས་སུའུ་ཆར་རས་ཐ་ཡིས་དེ་ཀློག་རྒྱུའི་དོན་དུ་
ཡི་གེ་དེའི་ལྟེབ་རྩེག་བཤིགས་ནས་མོའི་མདུན་དུ་ཁ་ཕྱེས་ཏེ་བཞག
སུའུ་ཆར་རས་ཐ་ཡིས་ཡི་གེ་དེ་བཀླགས་པའི་སྐབས་སུ། མོའི་སེམས་
ལ་རང་ཉིད་ལ་དབུགས་ཀྱི་རྒྱུ་བ་བཀག་སྟེ་གསོད་ཀྱིན་ཡོད་པ་ལྟ་བུ་ཞིག་དང་།
རང་ཉིད་སྟབ་སྟབ་པོར་གྱུར་ཏེ་འདུལ་སྦྱོང་བྱེད་མི་ཐུབ་པ་དང་། ཤིང་གི་རྩེད་
ཆས་ཤིག་དང་འདྲ་བར་གཡོ་འགུལ་གྱི་རང་བཞིན་ཅི་ཡང་མེད་པ་ལྟ་བུ་ཞིག་ཏུ
གྱུར་འདུག་པ་ཚོར།

གྷོ་ར་ཡིས་བྲིས་པའི་ཡི་གེ་དེའི་ནང་ལ། སྐད་ཆ་གསར་པ་འམ། ཡང་
ན་རྒྱུ་མཚན་མི་ལྡན་པའི་སྐད་ཆ་ལྟ་བུ་སོགས་གཏན་ནས་མེད་པར་མ་ཟད། ཡི་
གེ་དེའི་ནང་དུ་བྲིས་པའི་བསམ་བློའི་འཆར་སྒོརྣམས་ལས་སུའུ་ཆར་རས་ཐ་ཕྱོགས་
གཞན་ཞིག་ཏུ་ཧེ་བག་ཤོར་ཡོད་པ་ཞིག་ཀྱང་མ་རེད། དེ་ལྟ་ནའང་ཡི་གེ་དེ་ཧ་
རེས་མོ་ཧེས་ནེས་ཀྱི་ལག་པ་བརྒྱུད་ནས་མོ་ལ་བསྐུར་ཡོང་བ་དེ་ཏན་ཏན་གོ་རྒྱུ་
ཡོད་པའི་སྔོན་བརྡ་ཞིག་བཏང་པ་ལྟ་བུར་གྱུར་པ་དང་། དེས་མོ་ལ་བསམ་བློའི་
འཆར་སྒོ་སྣ་ཚོགས་ཤིག་གི་འོག་ནས་བྱུང་བའི་དཀའ་ཐུབ་ཀྱི་ཟུག་རྔུ་མྱོང་དུ་བཅུག
རྒྱུ་མཚན་ག་རེའི་འོག་ནས་གྷོ་ར་ཡི་ཕྱོགས་ནས་དེ་རིང་འདི་ལྟ་བུའི་བཀའ་
ལུང་ཞིག་དམིགས་བསལ་དུ་ཡོང་བ་རེད་དམ། སུའུ་ཆར་རས་ཐ་ཡིས་ངེས་པར་
དུ་གཉེན་སྒྲིག་བྱེད་དགོས་པའི་དུས་ཚོད་ཀྱི་མཚམས་སུ་སླེབས་པའི་སྐབས་དེར། མོ་
ལ་ཡང་ངེས་པར་དུ་ཉི་མ་དེ་འབྱུང་རྒྱུ་ཡིན་པ་ཁ་ཚོན་བཅད་ནས་བཤད་ཐུབ་པ་ཞིག་
རེད། དེ་ལྟ་ནའང་རྒྱུ་མཚན་ག་རེའི་ཆེད་དུ་གྷོ་ར་མོའི་ཆེད་དུ་དེ་ལྟ་བུའི་བྲེལ་ཚུབ་
ཅིག་གི་ནང་དུ་ཚུད་དགོས་པ་རེད་དམ། མོའི་ངོས་ནས་བཤད་པ་ཡིན་ན། གྷོ་
ར་ཡི་ལས་ཀ་དེ་ཡོངས་སུ་རྫོགས་ཟིན་པ་ཞིག་རེད་དམ། མོ་གྷོ་ར་ཡི་ལས་ཀ་རྣམས་
ཀྱི་ཁྲོད་ནས་ཁོས་རྩ་དགོངས་གཏོང་བར་བྱེད་པའི་ཕོག་ཐུག་གི་རྒྱུ་རྐྱེན་ཞིག་ཏུ་གྱུར་
པ་རེད་དམ། ཡང་ན་མོ་ཁོའི་མི་ཚེའི་འཚོ་གནས་དང་འབྲེལ་བའི་ལས་ཀའི་བརྒྱུད་
རིམ་གྱི་ནང་གི་གེགས་དང་བར་ཆད་ཅིག་ཏུ་གྱར་བ་རེད། ཁོའི་ཕྱོགས་ནས་བཤད་
པ་ཡིན་ན། ཁོ་ལ་ཕྱིན་ཆད་ཅི་ཞིག་ཀྱང་མོ་ལ་ལེགས་སྐྱེས་སུ་འབུལ་རྒྱུ་མེད་པ་ཞིག་
དང་། གཞན་ཁོ་ལ་མོའི་ཕྱོགས་ལ་ཕྱིན་ཆད་ཡིད་ཆེས་དང་རེ་བ་གང་ཡང་མེད་
པ་ཞིག་རེད་དམ། གང་ལྟར་ཡང་མོའི་ངོས་ནས་དེ་ལྟ་བུའི་བསམ་གཞིག་ཅིག་བྱེད་
-1295-

མི་ཐུབ་པར་མ་ཟད། མ་མཐའ་ཙམ་གྱི་དབང་དུ་བཏང་ནས་བཤད་པ་ཡིན་ནའང་།
མོས་ད་དུང་ཁོའི་མི་ཚེའིབརྒྱུད་ལམ་གྱི་ཕྱོགས་ནས་རང་གི་མདུན་ཕྱོགས་སུ་བལྟས་
ཏེ་བསམ་གཞིག་བྱེད་ཀྱིན་ཡོད་པ་ཞིག་རེད།
སུའུ་ཆར་རས་ཐ་ཡིས་མོ་རང་ཉིད་ཀྱི་ཚེ་སྲོག་གི་རྣམ་པར་ཤེས་པའི་ཁྲོད་
ནས་མྱོང་བཞིན་ཡོད་པའི་ཚོར་འདུ་བཀག་སྡོམ་བྱེད་མི་ཐུབ་པ་དེ་ཚོའི་ཁ་གཏད་
དུ་ལངས་ནས། དེ་ལ་རྒོལ་འཛིང་བྱེད་རྒྱུའི་འབད་བརྩོན་གང་ཡོང་བྱས་ནའང་
མོ་ལ་ཡིད་ཀྱི་ཟུག་རྔུ་གསོ་བའི་སྤྲོ་སེམས་ཀྱི་མྱོང་བ་གང་ཡང་མ་ཐོབ།
ཧ་རེས་མོ་ཧེས་ཞེས་ཀྱིས་སུའུ་ཆར་རས་ཐ་ལ་གནད་དོན་རྣམས་གཏན་ལ་
འབེབ་རྒྱུའིཐད་ལ་བསམ་གཞིག་བྱེད་རྒྱུའི་དུས་ཚོད་མང་པོ་ཞིག་སྤྲད་པ་དང་ཆབས་
ཅིག མོའི་སེམས་ལ་དགའ་ཚོར་གྱི་སྤྲོ་བ་མངོན་པར་གཏམས་བཞིན་དུ། རྒྱུན་
ལྡན་ལྟར་མོ་རང་ཉིད་ཀྱི་ཉིན་གུང་གི་ངལ་གསོའི་གཉིད་ཀྱི་བྱ་བ་ལ་རོལ་དུ་ཆས།
ནམ་ཞིག་མོ་ཉིན་གུང་གི་གཉིད་སད་དེ་ཡང་བསྐྱར་གནས་དེར་ཚུར་ཡོང་
བའི་སྐབས་སུ། མོས་སུའུ་ཆར་རས་ཐ་ད་དུང་སྔར་བཞིན་གནས་དེ་རུ་ཁུ་སིམ་མེར།
མོ་ཉིན་གུང་གི་གཉིད་དུ་འགྲོབའི་སྐབས་སུ་སུའུཆར་རས་ཐ་གནས་དེར་ཇི་ལྟར་ཡོད་
པ་དེ་ལྟར་དུ་ཡོད་པ་མཐོང་། དེར་བརྟེན་མོས་ངག་ནས། རཱ་དྷ། ངའི་སྙིང་ཉེ།
ག་རེ་བྱས་ནས་ཁྱོད་ཀྱིས་བསམ་གཞིག་གཏིང་ཟབ་པ་ཞིག་གཏོང་གི་ཡོད་དམ། ངའི་
སྐད་ཆ་དེ་ཚོའི་ཁྲོད་དུ་ཁྱོད་ཀྱིས་བསམ་གཞིག་ཆེས་གཏིང་ཟབ་མོ་བྱས་ཏེ་གཏོང་
དགོས་འབྱུང་བར་བྱེད་པའི་གནད་དོན་ཅི་ཞིག་འདུག་གམ། གྷོ་ར་མོ་ཧན་བྷ་བྷུ་
ཡི་ཡི་གེ་ནང་དུ་ཁོས་མ་འགྲིགས་པ་དེ་འདྲ་ཞིག་བྲིས་ཡོད་པ་རེད་དམ། ཞེས་སྨྲས།
སུའུ་ཆར་རས་ཐ་ཡིས་ཞི་འཇམ་གྱི་ངག་ལ་དྲངས་ནས། མ་རེད། ཁོས་
—1296-

གང་ཞིག་བྲིས་ཡོད་པ་དེ་ཚོ་ཕལ་ཆེར་བདེན་པ་ལྟ་བུ་ཞིག་རེད། ཅེས་ལན་བརྒྱབས།
ཧ་རེས་མོ་ཧེས་ནེས་ཀྱིས་བློ་སྟོབས་ཀྱི་སྤོབས་པ་ཆེས་ཆེར་སྤེལ་བཞིན་དུ་
སྐད་ཤུགས་ཆེན་པོ་དང་བཅས། དེས་ན་ངའི་བུ་མོ། བྱ་བ་ཐམས་ཅད་ཀྱི་ཐོག
ལ་འགོར་འགྱང་བྱས་ཏེ་བསྡད་པ་ལ་དགོས་པ་ཅི་ཞིག་འདུག་གམ། ཞེས་སྨྲས།
སུའུ་ཆར་རས་ཐ་ཡིས། མ་རེད། ངས་བྱ་བ་གང་ལ་ཡང་འགོར་འགྱང་
གཏོང་འདོད་ཀྱི་འདུན་པ་མེད། ང་ཨ་ཕའི་མདུན་ལ་སོང་ནས་ཁོ་ལ་འཁྱུག་
ཙམ་ཞིག་གི་རིང་ལ་འབྲེལ་གཏུགས་བྱེད་དགོས་ཡོད། ཅེས་བཤད།
ཧ་རེས་མོ་ཧེས་ནེས་ཀྱིས་དེ་ལ་དགག་བྱ་བྱས་ཏེ། རཱ་དྷ། ཁྱོད་ཀྱིས་
འདིར་ཉོན་དང་། ཁྱོད་ཀྱི་ཨ་ཕ་ཡིས་ཁྱོད་ཀྱིས་ཧིན་དྷུ་ཡི་སྤྱི་ཚོགས་ཁྲོད་དུ་གཉེན་
སྒྲིག་བྱེད་རྒྱུའི་ཐད་ལ་འདོད་མོས་གཏན་ནས་བྱེད་རྒྱུ་མ་རེད། ཡིན་ནའང་
ཁྱོད་ཀྱི་སློབ་སྟོན་པ་བཤེས་གཉེན་ཁོང་་་
ཞེས་བརྗོད་པའི་མཚམས་དེར། སུའུ་ཆར་རས་ཐ་ཡིས་མི་འདོད་པའི་
རྣམ་པ་ཕྱི་ལ་མངོན་བཞིན་དུ་སྐད་ཤུགས་ཆེན་པོ་དང་བཅས། ཨ་ནེ། ཁྱོད་
ཀྱིས་རྒྱུ་མཚན་ག་རེའི་ཆེད་དུ་ཡང་ནས་ཡང་དུ་འདི་ལྟ་བུའི་སྐད་ཆ་ཞིག་ཤོད་
ཀྱིན་ཡོད་དམ། ང་ཨ་ཕའི་མདུན་ལ་ང་རང་གི་གཉེན་སྒྲིག་དང་འབྲེལ་བའི་
སྐོར་ཞིག་སྐད་ཆ་བཤད་རྒྱུའི་དོན་ལ་རྩ་བ་ཉིད་ནས་འགྲོ་བཞིན་མེད། ངས་
ཁོ་ལ་འབྲེལ་གཏུགས་ཤིག་བྱེད་འདོད་པ་དེ་ཙམ་ཞིག་རང་ཡིན། ཞེས་སྨྲས།
སུའུ་ཆར་རས་ཐ་ཕེ་རེ་ཤུ་བྷ་བྷུ་ཡི་མདུན་དུ་འགྲོ་དོན་དེ། མོ་ཁོའི་ཉེ་ས་
ཞིག་ཏུ་བསྡད་པ་ཙམ་གྱིས་ཀྱང་མོ་ལ་སེམས་ཀྱི་ཟུག་རྔུ་རྣམས་ཕྱི་རུ་འདོན་པའི་
ཡིད་ཀྱི་དགའ་བ་ཞིག་རག་ཐུབ་ཀྱི་ཡོད་པའི་རྒྱུ་མཚན་གྱིས་རེད། མོ་ཕེ་རེ་ཤུ་
-1297-

བྷ་བྷུ་ཡི་ཁང་པ་རུ་འབྱོར་བའི་སྐབས་དེར། མོས་རང་གི་ཨ་ཕ་ཡིས་ལྕགས་སྒམ་
ཞིག་གི་ནང་དུ་གྱོན་ཆས་ཁ་ཤས་ཤིག་བསྡུ་གསོག་བྱེད་ཀྱིན་ཡོད་པ་མཐོང་། དེར་
བརྟེན་སུའུ་ཆར་རས་ཐ་ཡིས། ཨ་ཕ། ཁྱོད་ཀྱིས་འདི་འདྲ་བྱེད་དོན་དེ་ཅི་ཞིག་
ཡིན་ནམ། ཞེས་དྲིས།
ཕེ་རེ་ཤུ་བྷ་བྷུ་ཡིས་དགོད་འཛུམ་ཞིག་བྱས་པ་དང་ཆབས་ཅིག སྐྱེད་མ།
ངས་གནས་བརྗེ་སྒྱུར་བྱས་ཏེ་ང་གྲོང་ཁྱེར་སིམ་ལཱ་རུ་འགྲོ་བཞིན་ཡོད། སང་
ཉིན་ཞོགས་པའི་བཟའ་བཏུང་རྣམས་གྲུབ་རྗེས་ང་དེར་འགྲོ་རྒྱུ་ཡིན། ཞེས་སྨྲས།
ཕོ་རེ་ཤུ་བྷ་བྷུ་ཡིས་དགོད་འཛུམ་ཆུང་ཆུང་ཞིག་བྱས་པའི་ནང་དུ། ངོ་རྒོལ་
གྱེན་ལངས་ཀྱི་དོན་རྐྱེན་ཧ་ལས་དགོས་པའི་གནས་ཚུལ་ཞིག་མངོན་པར་མི་གསལ་
བའི་ཚུལ་དུ་སྦས་ནས་ཡོད་པ་དེ། སུའུ་ཆར་རས་ཐ་ཡི་རྣམ་པར་དཔྱོད་པའི་བློའི་
ར་བ་ལས་འགོང་པ་ཞིག་དང་མོ་ལ་ལྐོག་ཏུ་གྱུར་བ་ཞིག་གང་ཡང་མ་རེད། ཁོ་རང་
ཉིད་ཀྱི་ཁྱིམ་གྱི་ནང་དུ་ཁོའིབཟའ་ཟླ་སྐྱེས་དམན་དང་ཕྱི་རོལ་ཏུ་ཁོའི་གྲོགས་པོ་རྣམས་
ཡོད་པ་དང་། དེ་ཚོས་ཁོ་ལ་དུས་ཡུན་སྐད་ཅིག་མ་གཅིག་གི་རིང་གི་སེམས་ཀྱི་ཞི་
བདེ་ཞིག་ཀྱང་སྤྲོད་ཀྱིན་མེད་པར་བརྟེན། གལ་ཏེ་ཁོ་རྒྱང་ཐག་རིང་སའི་ས་ཆ་ཆེ་
གེ་མོ་ཞིག་ལ་དུས་ཡུན་གང་འཚམ་ཞིག་གི་རིང་ལ་གཡོལ་མ་ཐུབ་པ་ཡིན་ན། ཁོ་
ཏན་ཏན་རླུང་ནག་འཚུབ་མ་ཞིག་གི་ལྟེ་བའི་ཁྲོད་དུ་ལྷུང་རྒྱུ་ཡིན་པ་ལ་དོགས་པ་མེད་
པར་མ་ཟད། གཏན་འཁེལ་བ་ཞིག་ཀྱང་རེད།
སུའུཆར་རས་ཐ་ཡིས་ཕོ་རེ་ཤུབྷ་བྷཡིས་རང་ཉིད་ཀྱི་གྱོན་ཆས་སོགས་སང་
ཉིན་འགོ་འཛུགས་རྒྱུའི་འགྲུལ་བཞུད་ཀྱི་ཆེད་དུ་བསྡུགསོག་དང་གྲ་སྒྲིག་བྱས་ཏེ། ཁོ་
རང་ཉིད་ཀྱི་ལྕགས་སྒམ་ནང་དུ་འཇོག་བཞིན་ཡོད་པ་མཐོང་དུས། མོའི་སེམས་
-1298—

ལ་བཟོད་གླག་མེད་པའི་བློ་ཕམ་དང་གདུང་སེམས་ཀྱི་ཚོར་འདུ་ཞིག་སྐྱེས། ཁོ་ལམ་
དུ་ཞུགས་ནས་འགྲོ་རྒྱུའི་བརྒྱུད་རིམ་འདིའི་ལས་ཀའི་ཁྲོད་དུ་ཁོ་རང་ཉིད་ཀྱི་ནང་མི་
རྣམས་ཀྱི་ནང་ནས་ཁོ་ལ་རོགས་པ་བྱེད་མཁན་གྱི་མི་རྐང་གཅིག་ཀྱང་མེད་པ་དེ་ནི།
སུའུཆར་རས་ཐ་ལ་མཚོན་ན་ཧ་ལམ་བསམ་ཡུལ་དུ་འཁོར་མི་ཐུབ་པ་ལྟ་བུ་ཞིག་རེད།
དེར་བརྟེན་ཕེ་རེ་ཤུ་བྷ་བྷུ་ཁོ་རང་ཉིད་ཀྱི་ངལ་རྩོལ་གྱི་འོག་ནས་བསྡུ་གསོག་བྱེད་ཀྱིན་
ཡོད་པའི་ཅ་དངོས་ཐམས་ཅད་སུའུ་ཆར་རས་ཐ་ཡིས་ལྕགས་སྒམ་ནང་ནས་ཕྱི་རུ་
བླངས་རྗེས། གྱོན་ཆས་དེ་ཚོ་རེ་རེ་བྱས་ནས་ལྟེབ་རྩེག་བརྒྱབས་ཏེ། གཟབ་གཟབ་
བྱས་ནས་བསྐྱར་དུ་ཁོའིབཅའ་དངོས་ཐམས་ཅད་བསྡུགསོག་དང་མཁོ་སྒྲུབ་བྱས།
ཁོའི་དགའ་མོས་ཆེ་ཤོས་ཀྱི་དཔེ་ཆ་རྣམས་མོས་གཟབ་གཟབ་བྱས་ཏེ་དམིགས་
བསལ་དུ་བསྡུ་གསོག་དང་ཉར་ཚགས་བརྒྱབས། གང་ཡིན་ཟེར་ན། འགྲུལ་
འཁོར་སོགས་ཀྱི་ནང་ནས་འགུལ་སྐྱོད་བྱས་པའི་སྐབས་སུ་དེ་རྣམས་ལ་གཏོར་སྐྱོན་
མི་འབྱུང་བའི་ཆེད་དུ་རེད། དེ་ལྟར་མོས་བཅའ་དངོས་རྣམས་བསྡུ་རུབ་བྱེད་བཞིན་
པའི་སྐབས་དང་བསྟུན་ནས་ཞི་འཇམ་གྱི་ངག་ལ་དྲངས་ཏེ་ཕེ་རེ་ཤུ་བྷ་བྷུ་ལ། ཨ་
ཕ། ཁྱོད་གཅིག་པུར་ཁེར་རྐྱང་དུ་འགྲོ་བཞིན་ཡོད་དམ། ཞེས་དྲིས།
ཕེ་རེ་ཤུ་བྷ་བྷུ་ཡིས་མོའི་དྲིབ་དེའི་ནང་དུ་ཡིད་ཀྱི་ཟུག་རྔུ་དྲག་པོའི་ཚོར་འདུ་
ཞིག་མི་མངོན་པའི་ཚུལ་དུ་བག་ལ་ཞནས་ཡོད་པ་རྟོགས་ཏེ་གདེང་ཚོད་ལྡན་པའི་
སྒོ་ནས། རཱ་དྷ། ང་གཅིག་པུ་འགྲོ་རྒྱུ་ལ་དཀའ་ངལ་གང་ཡང་འབྱུང་གི་མ་
རེད། ཅེས་སྨྲས།
སུའུ་ཆར་རས་ཐ་ཡིས། འགྲིག་གི་མ་རེད། ཨ་ཕ། ང་ཁྱོད་ལ་རོགས་
པ་རུ་ཡོང་གི་ཡིན། ཞེས་སྨྲས།

ཕེ་རེ་ཤུ་བྷ་བྷུ་ཡིས་མོའི་ངོ་གདོང་ལ་ལྟ་བཞིན་པའི་སྐབས་དེར། སུའུ་
ཆར་རས་ཐ་ཡིས་སྐད་ཆ་སྣོན་པ་ཞིག་བརྒྱབས་ཏེ། ཨ་ཕ། ངས་ཁྱོད་ལ་ཞེ་
སུན་བཟོས་ཏེ་རྙོག་གྲ་མི་བཟོ་རྒྱུའི་ཁས་ལེན་དམ་བཅའ་བྱེད་ཆོག ཅེས་བཤད།
ཕེ་རེ་ཤུ་བྷ་བྷུ་ཡིས། ཁྱོད་ཀྱིས་ག་རེ་བྱས་ནས་དེ་ལྟ་བུའི་སྐད་ཆ་སྨྲ་བཞིན་
ཡོད་དམ། སྐྱེད་མ་ཆུང་ཆུང་། ཁྱོད་ཀྱིས་དུས་ནམ་ཞིག་ལ་ང་ལ་ཞེ་སུན་དང་
རྙོག་གྲ་ཞིག་སློང་མྱོང་ཡོད་པ་རེད་དམ། ཞེས་སྨྲས།
སུའུ་ཆར་རས་ཐ་ཡིས་འགོག་རྐྱེན་ལ་ཅི་མི་སྙམ་པར་ཨུ་ཚུགས་ཚ་ནན་གྱི་
སྒོ་ནས། ཨ་ཕ། གལ་ཏེ་ང་ཁྱོད་ཀྱི་ཉེ་འཁོར་ཞིག་ཏུ་མེད་པ་ཡིན་ན། ངས་ཁྱེད
རང་གཅིག་པུ་ཁེར་རྐྱང་དུ་ནམ་ཡང་གཏོང་ཐུབ་པ་མི་འདུག དེར་མ་ཟད་ད་དུང་
ངས་བསམ་གཞིག་དང་རྟོག་ཞིབ་བྱེད་མ་ཐུབ་པའི་རིགས་ཆེས་མང་པོ་ཞིག་ལུས་
ནས་ཡོད་པ་ཞིག་རེད། དེར་བརྟེན་ཁྱོད་ཀྱིས་ང་ལ་དེ་ཚོའི་སྐོར་འགྲེལ་བཤད་མ་
བརྒྱབས་པ་ཡིན་ན། ང་གནད་དོན་དེ་ཚོའི་མཚོ་ངོགས་ན་ནམ་ཡང་སླེབ་མི་ཐུབ་
པ་ཞིག་རེད། ཨ་ཕ། ཁྱོད་ཀྱིས་ང་ལ་དུས་རྟུག་ཏུ་ང་རང་ཉིད་ཀྱི་རྣམ་དཔྱོད་ཀྱི་
རྩལ་ལ་བརྟེན་དགོས་རེད་ཅེས་གསུང་བཞིན་ཡོད་པ་རེད། ཡིན་ནའང་ང་ལ་དེ་
ལྟ་བུའི་གནད་དོན་རྣམས་རྟོགས་པར་བྱེད་པའི་རྣམ་དཔྱོད་ཀྱི་རྩལ་དེ་མི་འདུག ང་
རང་ཉིད་ཀྱི་ནང་བསམ་བློའི་ཁྲོད་དུ་དེ་ལྟ་བུའི་རྣམ་དཔྱོད་ཀྱི་ནུས་ཤུཌ་ཤིག་མེད་པར་
བརྟེན། ཨ་ཕ། ཁྱོད་ཀྱིས་ང་ངེས་པར་དུ་རོ ཌ་པ་ལ་འཁྲིད་རོཌ། ཞེས་སྨྲས།
སྐད་ཆ་འདི་ཚོ་ངག་ཏུ་འདྲེན་བཞིན་པ་དང་ཆབས་ཅིག་མོ་ཁ་ཚུར་འཁོར་
ནས་ལྕགས་སྒམ་གྱི་ཐོག་ལ་མགོ་བསྒུར། སྐབས་དེར་མོའི་མིག་གཉིས་ཀྱི་ནང་
ནས་མིག་ཆུའི་ཐིགས་པ་རྣམས་ཐུར་དུ་འབབ་རྒྱུའི་འགོ་བརྩམས།། །།

ལེའུ་དོན་བརྒྱད་པ།
༄༅། །ནམ་ཞིག་གྷོ་ར་ཡིས་ཧ་རེས་མོ་ཧེས་ནེས་ཀྱི་ལག་ཏུ་ཤོག་ལྷེ་
ཞིག་བསྐུར་བ་དེའི་ཚེ། ཁོའི་སེམས་ལ་རང་ཉིད་ཀྱིས་བསྐུར་བའི་ཡི་གེ་དེའི་གོ་
དོན་ནི། སུའུ་ཆར་རས་ཐ་དང་ཁོ་གཉིས་ཀྱི་བར་གྱི་འབྲེལ་ལམ་གྱི་མཇུག་བསྡུས་
པ་ལྟ་བུ་ཞིག་ཡིན་པའི་བསམ་བློ་འཁོར། ཡིན་ནའང་བྱ་བ་ལས་ཀྱི་སྤྱོད་པ་ཞིག་
གམ། ཡང་ན་རྩ་འཛིན་གྱི་ཡིག་ཆ་ལྟ་བུ་ཞིག་ལ་མཚོན་ན། དེ་ཤོག་ངོས་སུ་
མར་བྲིས་པ་ཙམ་ཞིག་གིས་དེའི་བྱ་བ་ཡོངས་སུ་རྫོགས་ཡོད་པ་ཞིག་མ་རེད།
ཁོའི་ཚེ་སྲོག་གི་རྣམ་པ་ཤེས་པ་ཡིས་རང་ཉིད་ཀྱི་མོས་མཐུན་འོག་ནས་ངོས་
ལེན་དེ་ཙམ་ཞིག་བྱས་མེད་པར་མ་ཟད། དེ་བཞིན་དུ་གྷོ་ར་ཡིས་རང་གིས་བསྐར་
བའི་ཡི་གེ་དེའི་ཐོག་ལ། ཁོ་རང་ཉིད་ཀྱི་འདོད་པ་དབང་བཙན་པར་བྱས་ཏེ་མིང་
རྟགས་བརྒྱབས་པའི་ཚེ་ནའང་། ཁོའི་ཚེ་སྲོག་གི་རྣམ་པར་ཤེས་པ་དེ་ཡིས། གྷོ་
ར་ཡིས་རང་གིས་བྲིས་པའི་ཡི་གེ་ཐོག་ལ་མིང་རྟགས་བཀོད་པའི་ཐད་ལ་གཟུ་དཔང་
བྱེད་རྒྱུའི་ངོས་ལེན་ནམ་ཡང་བྱས་མེད་པ་ཞིག་རེད། དེར་བརྟེན་ཁོའི་ཡི་གེ་
-1301-

དེ་ཆ་འཇོག་མེད་པའི་འོག་ལ་བསྡད་ཡོད་པ་ཞིག་རེད།
དེ་ལྟར་ཡི་གེ་དེ་ཆ་འཇོག་དང་རྩ་འཛིན་གྱི་འོག་ལ་མཐའ་གཅིག་ཏུ་གནས་
ཡོད་མེད་ཇི་ལྟར་ཡང་། གྷོ་ར་ཡིས་ཉི་མ་དེའི་མཚན་མོ་རང་ལ་སུའུ་ཆར་རས་
ཐ་ཡི་ཕྱོགས་ལ་འགྲོ་རྒྱུའི་སེམས་ཐག་བཅད། འོན་ཀྱང་ཁོ་དེ་ཕྱོགས་སུ་འགྲོ་
རྒྱུའི་འགོ་རྩོམ་བཞིན་པའི་སྐབས་དེ་ཏག་ཏག་ལ། ཁོས་ཉེ་འགྲམ་གྱི་མཆོད་ཁང་
ནང་གི་ཆུ་ཚོད་ཀྱིས་ཆུ་ཚོད་བཅུ་པ་ལ་སླེབས་པའི་ཅོང་བརྡ་བཏང་བ་ཐོས། དེ་
ལ་བརྟེན་ནས་ཁོས་གློ་བུར་དེ་མ་ཐག་ཏུ་དེ་ལྟ་བུའི་དུས་ཚོད་འཕྱི་པོ་ཞིག་ལ། གཞན་
ལ་སྐད་བཏང་ནས་འབྲེལ་གཏུགས་བྱེད་རྒྱུ་དེ་རན་པོ་ཞིག་མིན་པ་རྟོགས། དེར་
བརྟེན་ཁོ་གཉིད་མ་ཁུག་པར་མར་བསྡད་དེ་ཆུ་ཚོད་རེ་རེའི་ཅོང་བརྡ་ལ་ཉན་ནས་
ཡུན་རིང་པོར་བསྡད་པར་མ་ཟད། ཁོ་ཉི་མ་དེའི་མཚན་མོ་རུ་སྐྱེད་མོས་ཚལ་
གྱི་མེ་ཏོག་གི་ཁང་བཟང་ནང་དུ་ཡང་མ་སོང་། ཁོས་མི་ཞིག་ལ་ལན་བསྐུར་ཏེ།
ཁོ་སྐྱེད་མོས་ཚལ་གྱི་མེ་ཏོག་གི་ཁང་བཟང་གི་ནང་ལ་སང་ཉིན་ཞོགས་པ་རུ་ཏན་
ཏན་ཡོང་རྒྱུ་ཡིན། ཞེས་ལན་བསྐུར།
ཉིན་རྗེས་མའི་ཞོགས་པ་རུ་ཁོ་གཙང་པོའི་ཉེ་འགྲམ་གྱི་སྐྱེད་མོས་ཚལ་དེར་
ཕྱིན། ཡིན་ནའང་ཁོའི་རྒྱུད་ཀྱི་ངར་ཤུགས་ལྡན་ཞིང་ལྷད་མེད་པའི་སེམས་པ
དེ་ཡིས་། རང་ཉིད་དཀའ་ཐུབ་ཀྱི་སྒྲིབ་སྦྱོང་གི་མཛད་སྒོའི་ཆོ་ག་ལ་དངོས་སུ་
ཞུགས་རྒྱུའི་ཐད་ལ་དཀའ་ངལ་གསེད་དཀྲོལ་བྱས་པའི་དམ་བཅའ་དེ་ད་ཆར་
གང་ཞིག་ཏུ་འདུག་གམ། པཎ་ཌི་ཏ་མང་པོ་ཞིག་སྔ་ས་ནས་གནས་དེར་འབྱོར་
ནས་ཁོང་ཚོས་པཎ་ཌི་ཏ་གཞན་རྣམས་ཕེབས་རྒྱུ་ལ་བསྒུགས་ནས་ཡོད་པ་དང་།
གྷོ་ར་ཡིས་ཁོང་ཚོ་ཚང་མ་ལ་སྤྲོ་སེམས་ཀྱིས་ཀུན་ནས་བསླངས་པའི་དགའ་བསུ་
-1302-

ཞུས་པ་དང༌། ཁོང་ཚོས་གྷོ་ར་ཡིས་ནང་བསམ་བློའི་ཁྲོད་ཀྱི་ཆོས་ལུགས་ངོ་མ་
དེའི་ཕྱོགས་ལ་ཡིད་ཆེས་གཡོ་བ་མེད་པ་བྱས་པའི་ཐད་ལ་མིང་ཚིག་བརྡ་ཆད་ཀྱི་
ཐ་སྙད་ཁྱད་པར་དུ་འཕགས་པ་དུ་མའི་འོག་ནས་ཁོ་ལ་སྒོ་བསྟན་པའི་འབྲེལ་སྦྱོར་
དང་ཕན་ཚུན་གླེང་མོལ་ཡང་ཡང་བྱས།
རིམ་བཞིན་སྐྱེད་མོས་ཚལ་གྱི་ལྡུམ་ར་དེ་དོན་དང་རིམ་པ་སོགས་མི་གསལ་
བའི་ཟང་ཟིང་གིས་ཡོངས་སུ་ཁེངས་པའི་སྐབས་དེར། གྷོ་ར་མཛད་སྒོའི་བྱ་གཞག་
རྣམས་ལ་བཀོད་འདོམས་བྱེད་རྒྱུའི་ཆེད་དུ་བྱ་བ་དེ་དག་གི་ཕྱོགས་སུ་གྲ་སྒྲིག་བྱེད་
དུ་ཕྱིན། ཡིན་ནའང་འར་འུར་ཟང་ཟིང་གི་ལྡིར་སྒྲ་ཐམས་ཅད་ཀྱི་ཁྲོད་དང་
ཁོ་རང་ཉིད་ཀྱི་བྲེལ་ཚུབ་ཆེ་བའི་ལས་ཀའི་ཁྲོད་ནས་ཁོའི་བསམ་བློའི་རྟོག་འཆར་
གྱིས་སྣེ་དྲངས་པའི་བསམ་གཞིག་གི་འཆར་སྒོ་གཅིག་ཁོ་ན་ཁོའི་སེམས་ཀྱི་ནང་
ལ་ཡང་ཡང་བསྐྱར་འཁོར་དང་ཡང་འཁོར་བྱེད་ཀྱིན་ཡོད་པ་དེ་ནི། ཁོ་རང་
ཉིད་ཀྱི་ཚེ་སྲོག་གི་རྣམ་པར་ཤེས་པའི་གཏིང་ཟབ་ས་ཁོ་ན་ཞིག་ནས་ཡར་བསླངས
ཡོང་བ་ཞིག་རེད། དེ་ནི་ཕར་བལྟས་ནས་མཐོང་སྣང་དུ་སྐྱེ་བོ་ཞིག་གིས་ཁོ་ལ།
ཁྱོད་ཀྱིས་ནོར་འཁྲུལ་བྱེད་ཀྱིན་འདུག ཁྱོད་ཀྱིས་ནོར་འཁྲུལ་བྱེད་ཀྱིན་འདུག
ཅེས་རྗོད་ཀྱིན་ཡོད་པ་ལྟ་བུ་ཞིག་རེད། ཡིན་ནའང་ཁོ་ལ་མཚོན་ན། སྐབས་
དེར་གནས་གང་ཞིག་ཏུ་ནོར་འཁྲུལ་གྱི་བྱ་བ་དེ་ཡོད་མེད་བསམ་གཞིག་བྱེད་རྒྱུ་
དང་། དེ་ལ་ངེས་ཤེས་རྙེད་པའི་གོ་རྟོགས་བྱེད་རྒྱུའི་དུས་ཚོད་མེད་པ་ཞིག་རེད།
དེ་ལྟ་ནའང་ཁོས་རང་ཉིད་ཀྱི་ཚེ་སྲོག་གི་རྣམ་པར་ཤེས་པའི་ཚོར་འདུ་གཏིང་ཟབ་
པ་དེ་ཕྱིར་མི་མངོན་པ་བྱེད་རྒྱུའི་ཐད་ལ་སྟངས་འཛིན་གཏན་ནས་བྱེད་མ་ཐུབ།
དཀའ་ཐུབ་ཀྱི་སྒྲིབ་སྦྱོང་གི་མཛད་སྒོའི་རྟེན་འབྲེལ་དང་འབྲེལ་བའི་བཀོད་
-1303—

སྒྲིག་གི་སྤྲོས་པ་དཔག་ཏུ་མེད་པ་འདི་དག་གི་དབུས་སམ་དཀྱིལ་དུ་རྒྱུས་མེད་ཀྱི་
དགྲ་བོ་ཞིག་ཡོད་པ་དང་། དེས་གྷོ་ར་ཁོ་རང་ཉིད་ཀྱི་ཚེ་སྲོག་གི་རྣམ་པར་ཤེས་
པའི་ཁོར་ཡུག་གི་ནང་དུ་གནས་བཅས་ཏེ། ཁོའི་ལྡོག་ཕྱོགས་སུ་ལངས་ནས
ཁོའི་ཁ་གཏད་ལ་བར་དཔང་བྱས་ཏེ་ངག་ནས། ད་དུང་ནོར་འཁྲུལ་གྱི་བྱ་བ་
དེ་བསྡད་འདུག ནོར་འཁྲུལ་འདི་ཁྲིམས་དང་ལམ་ལུགས་ཀྱི་སྒྲིག་གཞི་ལ་འགལ་
བའི་ཉེས་སྤྱོད་ཅིག་མིན་པར་མ་ཟད། བསྟན་བཅོས་ཀྱི་གཞུང་རྣམས་ཀྱི་ལྡོག་
ཕྱོགས་སུ་ལངས་ནས་དེ་ལ་སྣང་མེད་བྱས་པ་ཞིག་ཀྱང་མ་རེད། དེ་མིན་ད་དུང་
གཞན་ཆོས་ཀྱི་ཉམས་ལེན་དང་འབྲེལ་བའི་ཕྱོགས་ལ་ཁ་གཏད་དུ་ལངས་པ་ཞིག་
ཀྱང་མ་རེད། ནོར་འཁྲུལ་དེ་ནི་ཁོ་རང་ཉིད་ཀྱི་ལྷན་སྐྱེས་ཀྱི་རང་གཤིས་འོག་
ནས་བསགས་པའི་མི་དགེ་བའི་ལས་ཀྱི་ཉེས་སྤྱོད་ཅིག་རེད། ཅེས་རྗོད་ཀྱིན་ཡོད་
པ་ལྟ་བུ་ཞིག་རེད། རྒྱུ་མཚན་དེ་ལ་བརྟེན་ནས་གྷོ་ར་ཡི་སེམས་ཀྱི་བླ་སྲོག་དེ་དཀའ་
ཐུབ་ཀྱི་སྒྲིབ་སྦྱོང་གི་མཛད་སྒོ་དང་འབྲེལ་བའི་འཆར་གཞི་དང་བཀོད་སྒྲིག་ཡོངས་
རྫོགས་ཀྱི་ཁ་གཏད་དུ་ལངས་ནས་དེའི་ལྡོག་ཕྱོགས་སུ་གྱུར།
གང་ལྟར་རྟེན་འབྲེལ་གྱི་མཛད་སྒོ་འགོ་འཛུགས་རྒྱུའི་དུས་ཚོད་ཉེ་རུ་ཕྱིན་པ་
དང་། མཆོད་འབུལ་གསོལ་སྟོན་གྱི་ཚོགས་འཛོམ་བྱེད་སའི་ས་ཆ་དེ་གནམ་ཡོལ་
གྱི་གདུགས་དང་བླ་བྲེ། གཞན་སྨྱུག་མའི་ར་བ་སོགས་ཀྱིས་བསྐོར་ནས་གྲ་སྒྲིག་
ལེགས་པར་བྱས། ཡིན་ནའང་། ནམ་ཞིག་ལྷོགྷར་ཡིས་ཆུ་བོ་གངྒའི་ནང་ནས་གཟུགས་
པོ་འཁྲུད་བཤལ་བརྒྱབས་ནས་དེ་རྗེས་གྱོན་ཆས་རྣམས་བརྗེ་བཞིན་པའི་སྐབས་ཏག་
ཏག་ལ། གནས་དེར་རྟེན་འབྲེལ་གྱི་མཛད་སྒོསྐོལ་བཅར་བའི་སྐྱེ་བོ་རྣམས་ཀྱི་ཁྲོད
དུ་ཟ་ངེ་ཟིང་ངེའི་རྣམ་པ་མངོན་གསལ་ཅན་ཞིག་བྱུང་བ་དང༌། མཐོང་སྣང་ལ་དེ་
-1304-

ནི་བློ་བག་མི་ཕེབས་པའི་དོན་རྐྱེན་ཞིག་བྱུང་ཡོད་པ་ལྟ་བུ་ཞིག་རེད།
མཐའ་མཇུག་ཏུ་ཨ་བྷི་ནཱ་ཤི་ཡི་གདོང་ལ་སེམས་ཚོར་དྲག་ཏུ་འཁྲུགས་པའི་
རྣམ་པ་ཞིག་མངོན་བཞིན་དུ་ལྷོ་ར་ཡི་འཁྲིས་སུ་ཡོང་སྟེངག་ནས། ཁྱོད་ཀྱི་ནང་ནས་
ད་ལྟ་རང་གནས་ཚུལ་ཞིག་འབྱོར་སོང་། གནས་ཚུལ་དེ་ནི་ཁི་རེས་ཤུ་ན་དྷ་ཡལ་
བྷ་བྷུ་ལ་ཛ་དྲག་གི་ན་ཚ་ཞིག་ཕོག་འདུག ཁོས་ཁྱེད་རང་མགྱོགས་མྱུར་དུ་ནང་ལ་
ལོག་རྒྱུའི་ཆེད་དུ་མི་སྐྱེལ་ཤིང་རྟ་འཁོར་ལོ་ཞིག་འདིར་བཏང་འདུག ཅེས་བཤད།
གྷོ་ར་ཡིས་དེ་མ་ཐག་ཏུ་བྲེལ་ཚུབ་དང་བཅས་འགྲོ་རྒྱུའི་འགོ་བཙུགས་
ནའང་། ནམ་ཞིག་ཨ་བྷི་ནཱ་ཤི་ཡིས་ཁོ་ལ་མཉམ་གྲོགས་སུ་འགྲོ་རྒྱུའི་སྐོར་བཤད་
པའི་ཚེ། ཁོས་དེ་ལ་མོས་མཐུན་མ་བྱས་པར། ང་ལ་རོགས་པ་མི་དགོས། ཁྱེད་
རང་ངེས་པར་དུ་འདིར་སྡོད་ལ་སྐུ་མགྲོན་རྣམས་ལ་ལྟ་རྟོག་བྱེད་རོགས། ཁྱེད་
རང་ཡང་འདི་ནས་ང་དང་མཉམ་དུ་ཐོན་ནས་ཕྱིན་པ་ཡིན་ན། དེ་གཏན་ནས་
འགྲིག་གི་མ་རེད། ཅེས་བཤད།
གྷོ་ར་ནམ་ཞིག་ཁི་རེས་ཤུན་དྷཡལ་གྱི་ཁང་མིག་ནང་དུ་འཛུལ་བའི་སྐབས་
སུ། ཁོས་ཁི་རེས་ཤུ་ན་དྷ་ཡལ་ཁོ་རང་ཉིད་ཀྱི་ཉལ་ཁྲིའི་སྟེང་དུ་མར་བསྙེས་ནས་
བསྡད་ཡོད་པ་དང་། ཨ་ནན་དྷ་མོ་ཡེས་ཁོའི་འཁྲིས་སུ་བསྡད་དེ། ཁོའི་རྐང
པ་གཉིས་ལ་ལྷོད་ལྷོད་བྱས་ཏེ་མཉེ་ཕུར་གཏོང་གི་ཡོད་པ་མཐོང་། ཁོ་ལ་གནས་
དེར་སྔ་ས་ནས་གྲ་སྒྲིག་བྱས་ཡོད་པའི་རྐུབ་བཀྱག་དེའི་སྟེང་ལ་ཁི་རེས་ཤུ་ན་དྷ་
ཡལ་གྱིས་མར་སྡོད་ཅེས་བརྡ་མ་བསྟན་བར་དུ་ཁོས་དངངས་འཚབ་དྲག་པོའི་
སྒོ་ནས་ཁོ་གཉིས་ལ་བལྟས་ནས་བསྡད།
གྷོ་ར་མར་རྐུབ་བཀྱག་ནང་དུ་འདུག་བཞིན་པའི་སྐབས་དེར་ཁོས་རང་
-1305-

གི་ཨ་མ་ལ། ཁོ་ག་འདྲ་འདུག་གམ། ཞེས་འདྲི་རྩད་བྱས།
ཨ་ནན་དྷ་མོ་ཡེས་ཀྱིས། ཁོ་ཅུང་ཟད་ཅིག་ཇེ་དྲག་ཏུ་ཕྱིན་འདུག ཕྱི་རྒྱལ་
བའི་སྨན་པ་ལ་སྐད་གཏོང་རྒྱུའི་ཆེད་དུ་མི་ཞིག་བཏང་ཡོད། ཅེས་ལན་བརྒྱབས།
སོ་ཤིས་མོས་ཀེས་དང་ནང་གི་གཡོག་པོ་ཞིག་ཀྱང་གནས་དེར་ཡོད་པར་
བརྟེན། ཁི་རེས་ཤུ་ན་དྷ་ཡལ་གྱིས་ཁོ་གཉིས་ལ་ཁང་མིག་དེའི་ཕྱི་ལ་སོང་། ཞེས་
ལག་བརྡ་བསྟན།
ནམ་ཞིག་ཁང་མིག་དེའི་ནང་ལ་སྐྱེ་བོ་སུ་གང་ཡང་མེད་པར་ཤེས་པའི་ཚེ།
ཁོས་འཇམ་ཐིང་ངེར་ཨ་ནན་དྷ་མོ་ཡེས་ཀྱི་ངོ་གདོང་ལ་གཅིག་བལྟས་ཤིང་། དེ་
རྗེས་གྷོ་ར་ཡི་ཕྱོགས་ལ་མིག་གི་ལྟ་ཕྱོགས་སྐོར་བཞིན་དུ་ངག་གི་སྒྲ་གདངས་གཉོམ་
ཞིང་ལྷོད་པ་ཞིག་གི་གདངས་ལ་དྲངས་ཏེ། ད་ངའི་མི་ཚེའི་དུས་ཚོད་དེ་མཇུག་
རྫོགས་པ་རེད། ངས་དུས་ཡུན་རིང་པོ་ཞིག་གི་བརྒྱུད་རིམ་ཁྲོད་དུ་ཁྱོད་ལ་གསང་
སྦས་བྱས་པའི་དོན་རྐྱེན་གང་ཡོད་པ་དེ། ངས་དེ་རིང་ང་རང་ཉིད་མ་ཤི་སྔོན་
ལ་ཁྱོད་ལ་ངེས་པར་དུ་བཤད་རྒྱུ་ཡིན། དེ་མིན་ང་ཤི་བ་ཡིན་ནའང་ངའི་སེམས་
ཀྱི་ཚོར་འདུ་ལ་རང་དབང་ཞིག་འཐོབ་མི་ཐུབ་པ་ཞིག་རེད། ཅེས་བཤད།
གྷོ་ར་ཡི་ངོ་གདོང་ལ་སྐྱོ་ཤས་ཀྱི་ཉམས་ཤིག་མངོན་པ་དང་ཆབས་ཅིག་སྐད་
ཆ་གང་ཡང་མ་བརྗོད་པར་ཁུ་སིམ་མེར་སྔར་བཞིན་བསྡད། དུས་ཡུན་རིང་
པོ་ཞིག་གི་ཚེ་ཁོང་ཚོ་སུ་ཞིག་གི་ཕྱོགས་ནས་ཀྱང་སྐད་ཆ་ཚིག་གཅིག་ཀྱང་ངག་
ཏུ་མ་དྲངས། དེ་རྗེས་ཁི་རེས་ཤུ་ན་དྷ་ཡལ་གྱིས་གོང་གི་སྐད་ཆའི་འཕྲོ་མཐུད་
དེ། གྷོ་ར། ང་ནམ་ཞིག་ང་རང་ཚོ་རང་ཉིད་ཀྱི་སྤྱི་ཚོགས་ལ་གདེང་འཇོག་
དང་བརྩི་བཀུར་མེད་པའི་དུས་སྐབས་དེ་རུ། ངས་རྒྱུ་མཚན་དེ་གཞི་ལ་བཟུང་
-1306-

ནས་ནོར་འཁྲུལ་ཚབས་ཆེན་འདི་ལྟ་བུ་ཞིག་བསྐྲུན་པ་རེད། ཡིན་ནའང་འགལ་
འཛོལ་གྱི་བྱ་བ་ཞིག་བྱས་ཚར་བའི་རྗེས་སུ། དེ་ལ་བསྐྱར་ལོག་རྒྱག་རྒྱུ་ཡོད་
པ་མ་རེད། ཅེས་སྨྲས་ཤིང༌། དེ་རྗེས་ཁོ་ཡང་བསྐྱར་ཁུ་སིམ་མེར་བསྡད། གྷོ་
ར་ཡང་དྲི་བ་གཅིག་ཀྱང་གཏོང་རྒྱ་མེད་པར་ཁུ་སིམ་མེར་ཁ་རོག་ཏུ་བསྡད།
དེ་རྗེས་ཡངབསྐྱར་ཁི་རེས་ཤུན་དྷཡལ་གྱིས་སྐད་ཆའི་འཕྲོ་མཐུད་དེ། ངའི་
སེམས་ཀྱི་ནང་ལ་གནས་ཚུལ་དེ་ཁྱོད་ལ་ངེས་པར་དུ་ཤེས་འཇུག་དགོས་པ་ཞིག་གཏན་
ནས་མ་རེད། བྱ་བ་མཐའ་དག་སྔར་རྒྱུན་ལྟར་མུ་མཐུད་དུ་འགྲོ་ཆོག་གི་རེད་སྙམ་
པའི་བསམ་བློ་བཏང་བ་ཡིན། ཡིན་ནའང་ད་ཆ་ངས་གནས་ཚུལ་དེའི་སྐོར་ཁྱོད་
ལ་མ་བརྗོད་པར་རང་དགར་བཞག་པ་ཡིན་ན། དེ་གཏན་ནས་འགྲིག་ཐབས་མེད་
པ་ཞིག་ཡིན་པ་ཤེས་ཀྱིན་འདུག གང་ཡིན་ཟེར་ན། ང་ཤི་བའི་རྗེས་ལ་ངའི་ཕུང་
པོ་འདོན་ལས་ཀྱི་གཤིན་ཆོག་དང་འབྲེལ་བའི་འདས་མཆོད་ཀྱི་རིམ་པ་རྣམས་ཀྱི་ཁྲོད་
དུ། ཁྱོད་ཀྱིས་ཆ་ཤས་ཤིག་ཚུལ་ཇི་ལྟར་ལེན་ཆོག་གི་རེད་དམ། ཞེས་སྨྲས།
དེ་ལྟ་བུའི་གློ་བུར་བའི་བསམ་བློའི་འཆར་སྒོ་སྟེས་དབང་བ་ཞིག་གིས་ཁི་རེས་
ཤུ་ན་དྷ་ཡལ་ལ་གཉའ་འཁུམ་འཇུག་པར་བྱེད་པའི་རྒྱུ་རྐྱེན་མངོན་གསལ་བ་ཞིག་
བྱས་ཡོད་པ་དེ་གསལ་པོ་རེད། གྷོ་ར་ཡི་སེམས་ཀྱི་ནང་ལ་དོན་དངོས་སུ་གནད་
དོན་ངོ་མ་དེ་ཅི་ཞིག་ཡིན་ནམ་སྙམ་པའི་ཚོར་བ་ཞིག་སྐྱེས་པ་དང་ལྷན་དུ་ཁོའི་སྐད་
ཆ་ལ་ཉན་འདོད་ཀྱི་འདུན་པ་མེད་པར་གྱུར། དེར་བརྟེན་ཁོས་ཨ་ནན་དྷ་མོ་ཡེས
ཀྱི་ཕྱོགས་སུ་འདྲི་རྩད་ཀྱི་གྱེར་ལྟགཞིག་དང་མཉམ་དུ་ཁ་ཕྱོགས་མོའི་མདུན་ལ་བསྐྱར་
ཏེ། ཨ་མ། ཁྱོད་ཀྱིས་ང་ལ་བཤད་རོགས། ཁོའི་སྐད་ཆ་འདི་ཚོའི་དོན་དག་ཅི་
ཞིག་རེད་དམ། ང་ལ་ཁོའི་འདས་མཆོད་དང་འབྲེལ་བའི་གཤིན་ཆོག་སོགས་ཀྱི་
-1307-

ནང་དུ་ཞུགས་རྒྱུའི་ཐོབ་ཐང་མེད་པ་རེད་དམ། ཞེས་སྨྲས།
ཨ་ནན་དྷ་མོ་ཡེས་མཚམས་འདིར་སླེབ་རག་བར་དུ། མོ་རང་ཉིད་ཀྱི་
མགོ་བོ་ནང་དུ་བསྒུར་བ་དང་ཆབས་ཅིག་སྒམ་ནན་གྱི་ཚུལ་དུ་བསྡད་ནའང་།
སྐབས་འདིར་གྷོར་ཡི་དྲི་བ་དེ་མོས་གོ་བའི་ཚེ། མོས་གྷོ་ར་ཡི་མིག་གཉིས་ཀྱི་ཕྱོགས
ལ་འབུར་ཚུགས་སུ་གྱེར་བཞིན་དུ་ངག་ནས། ངའི་བུ། ཁྱོད་ལ་ཐོབ་ཐང་ཡོད་
པ་མ་རེད། ཁྱོད་ལ་ཁོའི་འདས་མཆོད་དང་འབྲེལ་བའི་གཤིན་ཆོག་གི་ཆོ་ག་
སོགས་ཀྱི་ནང་དུ་ཞུགས་རྒྱུའི་དབང་ཚད་ཡོད་པ་མ་རེད། ཅེས་བཤད།
གྷོ་ར་ཧ་ལས་རྒྱུའི་འགོ་ཚུགས་པ་དང་མཉམ་དུ། དེས་ན་ང་ཁོའི་བུ་མ་
ཡིན་པ་རེད་དམ། ཞེས་དྲིས།
ཨ་ནན་དྷ་མོ་ཡེས་ཀྱིས། མ་རེད། ཅེས་ལན་བརྒྱབས།
དྲོད་ཀྱི་ཚ་རླབས་འཕྱུར་བའི་མེ་རི་ཞིག་གི་འབར་གས་མངོན་དུ་གྱུར་པ་
ལྟ་བུའི་ཤུགས་དང་བསྡེབས་ནས་གྷོ་ར་ཡིས་རང་གི་དྲི་བ་ཕྱི་མ་དེ་བླངས་ནས། ཨ་
མ། ཁྱོད་ངའི་ཨ་མ་ངོ་མ་དེ་མ་ཡིན་པ་རེད་དམ། ཞེས་དྲིས།
ཨ་ནན་དྷ་མོ་ཡེས་ཀྱི་ཚེ་སྲོག་གི་རྣམ་པར་ཤེས་པ་དེ་ཧ་ལམ་གས་འཐོར་
དུ་ཕྱིན་པ་དང་ཆབས་ཅིག་མོས་མིག་ཚུའི་ཐིགས་པ་ངག་གི་གདངས་ལ་མ་བསྡེབས
པའི་སྒོ་ནས། གྷོ་ར། ངའི་བུ། ངའི་བུ་གཅིག་པོ་དེ་ཁྱོད་ཁོ་ན་རེད། ང་བུ་
ཕྲུག་མེད་པའི་སྐྱེས་དམན་ཞིག་རེད། ཡིན་ནའང་ཁྱོད་ང་རང་ཉིད་ཀྱི་ལུས་ནས་
མཆེད་པའི་བུ་ཕྲུག་ངོ་མ་ཞིག་ལས་ཀྱང་ཆེས་ལྷག་པ་ཞིག་རེད། ཅེས་བཤད།
གྷོ་ར་ཡིས་ཡང་བསྐྱར་ཁི་རེས་ཤུན་དྷ་ཡལ་གྱི་ཕྱོགས་ལ་ལྟ་བཞིན་དུ། དེས་
ན་ང་གནས་གང་ཞིག་ནས་ཁྱོད་ཀྱི་ལག་ཏུ་རྙེད་པ་རེད་དམ། ཞེས་འདྲི་རྩད་བྱས།
-1308-

ཁི་རེས་ཤུ་ན་དྷ་ཡལ་གྱིས་སྐད་ཆའི་འགོ་བཙུགས་ཏེ། དེ་ནི་ང་ཚོ་ཡུལ་
ཨི་ཊཱ་བ་ཡི་ས་ཆ་ལ་ཡོད་པའི་སྐབས་སུ་བྱུང་བའི་གྱེན་ལོག་ངོ་རྒོལ་གྱི་ཟིང་འཁྲུག་
གི་དུས་སྐབས་ཤིག་གི་བརྒྱུད་རིམ་ཁྲོད་ལ་རེད། ཁྱོད་ཀྱི་ཨ་མ་གྱེན་ལོག་བྱེད་
མཁན་གྱི་མི་རྣམས་ལ་དྲག་གནོན་བྱེད་མཁན་གྱི་དམག་མི་རྣམས་ལ་སྐྲག་ནས་
དགོང་མོ་ཞིག་ལ་ང་ཚོའི་ཁང་པ་རུ་སྐྱབས་བཅོལ་དུ་སླེབས་སོང་། ཁྱོད་ཀྱི་ཨ་
ཕ་དེ་ནི་སྔོན་མ་ཁོང་ཚོས་འཐབ་འཛིང་ངོ་རྒོལ་བྱས་པའི་སྐབས་སུ་བསད་འདུག
ཁོའི་མིང་ལ་་་
ཞེས་བརྗོད་པའི་མཚམས་དེར། གྷོ་ར་ཡིས་ངར་སྐད་ཅིག་བརྒྱབས་ཏེ།
ཁོའི་མིང་ཡིན་གཅིག་མིན་གཅིག་ངས་གོ་དགོས་པ་ཞིག་མ་རེད། ང་ལ་མིང་
དེ་ཤེས་འདོད་ཀྱི་འདུན་པ་མེད། ཅེས་སྨྲས།
ཁི་རེས་ཤུ་ན་དྷ་ཡལ་གྱིས་གྷོ་ར་ཡི་རྒྱུད་ལ་ཚོར་འདུ་དྲག་པོའི་ངར་ཤུགས་
ཤིག་ལངས་ནས་ཡོད་པ་མཐོང་དུས་ཧ་ལས་ཏེ། ཁོའི་ངག་ནས། ཁོ་ཨར་
ལནྜ་ཡི་མི་ཞིག་རེད། ཁྱོད་ཀྱི་ཨ་མ་ཁྱོད་བཙས་པའི་ཉི་མ་དེའི་མཚན་མོ་དེ་རང་
ལ་འདས་གྲོངས་སུ་ཕྱིན་པ་དང༌། ཉི་མ་དེ་ནས་བཟུང་ཁྱོད་ང་ཚོའི་ཁྱིམ་དུ་འཁྱེར་
ཡོང་བ་རེད། ཅེས་སྨྲས།
དུས་ཡུན་སྐད་ཅིག་མ་གཅིག་གི་རིང་ལ། གྷོ་ར་ཡི་མི་ཚེ་ཧྲིལ་པོ་དེ་ཁོ་
ལ་མཚོན་ན་སྤྱིར་བཏང་མ་ཡིན་པའི་རྨི་ལམ་ལྟ་བུ་ཞིག་ཏུ་གྱུར། ཁོ་ཆུང་བྱིས་
པའི་དུས་ནས་བཟུང་སྟེ་བརྒྱུད་རིམ་ཞིག་གི་སྟེང་ལ་ཞུགས་ནས་ཡོང་ཡོད་པའི་
ཁོའི་མི་ཚེ་ཧྲིལ་པོའི་གཞི་རྩའི་རྟེན་གཞི་ཐམས་ཅད་གློ་བུར་ཐོལ་རྒྱག་གི་ཚུལ་དུ་
གྱེན་དུ་འཕྱུར་ནས་ཐལ་བའི་རྡུལ་ཁྲོད་དུ་ཞིབ་ཞིབ་དང་ཧྲུག་ཧྲུག་ཏུ་བཏང་། དེར་
-1309-

བརྟེན་ཁོ་ནི་རང་ཉིད་སྐྱེ་བོ་སུ་ཞིག་ཡིན་པ་དང་། གནས་གང་ཞིག་ཏུ་ཡར་ལངལངས་
ནས་བསྡད་ཡོད་མེད་སོགས་རྟོགས་མི་ཐུབ་མཁན་གྱི་མི་ཞིག་ཏུ་གྱུར། འདས་
པའི་དུས་ཚོད་ཀྱི་བརྒྱུད་རིམ་སོགས་ཀྱི་ནང་ལ་ཁོས་འབྲེལ་གཏུགས་དང་བྱ་བ་
ཅི་བྱས་ཐམས་ཅད་སྙིང་པོ་ཅི་ཡང་མེད་པ་དང་། འོད་སྟོང་འབར་བའི་མ་འོངས་
པ་ཞིག་གི་ཆེད་དུ་ཁོས་དུས་ཡུན་རིང་པོ་ཞིག་གི་ཁྲོད་དུ་འདོད་འདུན་ཤུགས་དྲག་
པོ་དང་བཅས་རེ་བ་རྒྱག་བཞིན་ཡོད་པ་ཐམས་ཅད། ད་ཆར་དམིགས་མེད་
སྟོང་པའི་རང་བཞིན་དུ་ངང་གིས་ཐིམ་པ་ལྟ་བུ་ཞིག་རེད།
དེར་བརྟེན་ཁོའི་སེམས་ལ། ཁོ་རང་ཉིད་དུས་སྐད་ཅིག་མ་གཅིག་ཁོ་ནའི་
རིང་ལ་འཚོ་བར་ཡོང་བའི་མེ་ཏོག་པདྨ་ཞིག་གི་ལོ་མའི་སྟེང་གི་ཆུ་ཡི་ཟིལ་པ་ལྟ་བུ་ཞིག་
ཡིན་པའི་བསམ་བློ་འཁོར། གང་ཡིན་ཟེར་ན། ཁོ་ལ་ཨ་ཕ་མེད། ཨ་མ་མེད།
རྒྱལ་ཁབ་མེད། མི་རིགས་མེད། མི་རྒྱུད་མེད། མཐའན་དཀོན་མཆོག་ཀྱང་
མེད་པ་དང་། ད་ཆར་ཁོ་ལ་གཅིག་ཁོ་ན་ལུས་ནས་བསྡད་ཡོད་པ་དེ་ནི། བཀག་
སྡོམ་གྱི་དགག་བྱ་གཞི་རྒྱ་ཆེ་བ་ཞིག་རེད། དེར་བརྟེན་ད་ཕྱིན་ཆད་ཁོས་གཞི་གང་
ཞིག་ལ་ལག་པ་འཇུས་ནས་དམ་འཛིན་བྱེད་དགོས་རེད་དམ། ཁོ་ལས་ཀ་ཅི་འདྲ་
ཞིག་གི་སྟངས་འཛིན་བཀོད་འདོམས་འོག་ལ་ཞུགས་དགོས་རེད་དམ། གནས་
གང་ཞིག་ནས་ཡང་བསྐྱར་ཁོས་མི་ཚེ་གསར་པ་ཞིག་གི་འགོ་འཛུགས་དགོས་རེད་
དམ། ཕྱོགས་ག་འདྲ་ཞིག་གི་ཁྲོད་དུ་ཁོས་མིག་འབུར་ཚུགས་སུ་བགྲད་དེ་བལྟ་དགོས་
རེད་དམ། རྐྱེན་གང་ཞིག་དང་གནས་གང་ཞིག་གི་འོག་ནས་ཁོས་རང་ཉིད་ཀྱི་
ལས་ཀ་གསར་པའི་ཆེད་དུ་ཕྱི་རོལ་གྱི་དགོས་མཁོ་རྣམས་ཉི་མའི་རྗེས་ལ་ཉི་མ་བྱས་
ཏེ་བསྒྲུབས་པ་ཡིན་ན་ཁོ་ལ་འཛོམ་ཐུབ་རྒྱུ་རེད་དམ། གྷོར་རང་ཉིད་ཀྱིབསམ་བློའི་
-1310-

ཁ་ཕྱོགས་བོར་ནས་ཡོད་པའི་གནས་ཁྱད་མཚར་བ་དེའི་སྟོང་ཆ་ཁྲོད་ཀྱི་དཀྱིལ་དང་
དབུས་སུ་ཁ་གྲག་རྒྱུ་མེད་པར་ལུས་ཤིང༌། ཁོའི་ངོ་གདོང་གི་རྣམ་པ་ལ་བལྟས་པ་
ཡིན་ན། ཁོའི་ངག་ནས་སྐད་ཆ་ཞིག་འབྱུང་རྒྱུ་ཡོད་པ་དེ་མི་སྲིད་པ་ལྟ་བུ་ཞིག་རེད།
དུས་སྐབས་འདིའི་བརྒྱུད་རིམ་གྱི་མཚམས་སུ་སླེབས་པའི་ཚེ། དབྱིན
ཇི་པའི་སྨན་པ་དེ་བྷང་ག་ལ་ཡི་ལྷ་རྗེ་ཞིག་དང་འགྲོགས་ནས་ཁི་རེས་ཤུ་བྷ་བྷུ་ཡི་
ནང་དུ་འབྱོར། དབྱིན་ཇི་པའི་སྨན་པ་དེས་ནད་པ་ལ་བརྟག་དཔྱད་བྱེད་པའི་
སྐབས་སུ། གྷོ་ར་ལ་དགའ་མོས་ཀྱི་ཚོར་འདུ་ཤུགས་དྲག་པོ་ཞིག་དང་བསྡོངས་
ནས་བལྟས་ཤིང་། ཁོའི་སེམས་ལ་འདི་འདྲའི་མི་སྤྱིར་བཏང་མ་ཡིན་པ་དེ་སུ་
ཞིག་ཡིན་ནམ་སྙམ་པའི་བསམ་བློ་འཁོར།
གྷོ་ར་ལ་མཚོན་ནས་བཤད་པ་ཡིན་ན། ད་ལྟ་ཡང་ཁོའི་དཔྲལ་བ་ན་ཆུ་བོ་
གངྒཱའི་ས་འདམ་གྱིས་བྱུགས་པའི་བྱིན་རླབས་བརྒྱ་ལྡན་གྱི་མཚན་མ་དེ་ཡོད་པར་མ་
ཟད། ད་དུང་ཁོས་ཆུ་བོ་གངྒཱའི་ནང་ནས་གཟུགས་པོ་འཁྲུད་བཤལ་བྱས་པའི་རྗེས་
སུ་གྱོན་པའི་དར་འཇམ་གྱི་གྱོན་ཆས་རྣམས་ཀྱང་ལུས་ལ་གྱོན་ནས་ཡོད་པ་ཞིག་རེད།
ཁོའི་ལུས་སྟོད་དུ་ནང་འཇམ་སྟོད་ཐུང་གྱོན་མེད་པར་བརྟེན་ཁོའི གཟུགས་སྟོབས་ཆེན་
པོ་དེ་བོའི་ཕྲག་པ་གཉིས་ཀྱི་སྟེང་དུ་གཡུགས་ནས་ཡོད་པའི་གྱོན་ཆས་ལྷུག་ལྷུག་གཟུགས་
པོ་ཧྲིལ་པོའི་ཆ་ལ་མ་ཁེབས་པ་དེའི་བར་ནས་ཕྱིར་མངོན་གྱིན་ཡོད་པ་ཞིག་རེད།
དུས་ཚོད་སྔོན་མ་ཞིག་གི་ཚེ་ཡིན་ན། གྷོ་ར་ཡིས་དབྱིན་ཇི་པའི་མི་ཞིག་
མཐོང་བ་ཡིན་ན། ཏན་ཏན་ཁོའི་སེམས་ལ་རང་བཞིན་ལྷན་སྐྱེས་ཀྱི་སྡང་སེམས་
དང་ཞེ་འཁོན་ཞིག་སྐྱེ་ཡོང་བ་དེ་ཐེ་ཚོམ་མེད་པ་ཞིག་རེད། ཡིན་ནའང་དེ་རིང་
སྨན་པ་འདིས་ནད་པ་དེ་ལ་བརྟག་དཔྱད་བྱེད་པའི་སྐབས་དེར། ཁོས་དམིགས་
-1311-

བསལ་གྱི་སྤྲོ་བ་ཞིག་དང་མཉམ་དུ་མི་དེའི་ཐད་ལ་བློ་ཁ་ཕྱོགས། གྷོ་ར་ཁོ་རང་
ཉིད་ཀྱིས་རང་ཉིད་ལ། དེས་ནས་འདིར་ཡོད་པའི་མི་རྣམས་ཀྱི་ནང་ནས་ང་ལ་
འབྲེལ་བ་ཉེ་ཤོས་ཀྱི་མི་དེ་ཁོ་རེད་དམ། ཞེས་དྲི་བ་ཡང་ཡང་བཏང་།
སྨན་པ་དེས་ནད་པ་ལ་བརྟག་དཔྱད་གྲུབ་རྗེས་ནད་པ་ཡི་སྐོར་ལས་འཕྲོས་
པའི་སྐད་ཆའི་ཐད་ལ་ཁོང་གིས། རེད། ངས་ནད་པ་ལ་ཛ་དྲག་གི་ནད་ཀྱི་རྟགས་
དང་མཚན་མ་དེ་འདྲ་ཡོད་པའི་སྐོར་གྱི་སྐད་ཆ་བཤད་དགོས་ཡོད་པ་གང་ཡང་མཐོང་
གི་མི་འདུག ཁོའི་ལུས་ཀྱི་འཕར་རྩ་དང་འབྲེལ་བའི་ནང་གི་བླ་སྲོག་གི་ཕྱོགས་ལ་
དངངས་སྐྲག་བྱེད་དགོས་པ་དང་། དེ་མིན་ལུས་ཀྱི་རྫས་རགས་པ་རྣམས་འདུས་
པ་ལས་བྱུང་བའི་དབང་པོའི་རྟེན་རྣམས་དང་འབྲེལ་བའི་ཕྱོགས་ལ་ཡང་རྐྱེན་གང
ཡང་མཐོང་གི་མི་འདུག འདིར་ནད་པའི་དན་རྟགས་སོགས་དང་འབྲེལ་བའི་སྐོར་
ཡང་ཡང་རྗེས་ཟློས་བྱེད་དགོས་པའི་རྒྱུ་མཚན་གང་ཡང་མི་འདུག ཅེས་སྨྲས།
ནམ་ཞིག་སྨན་པ་དེ་སོང་ཟིན་པའི་རྗེས་སུ་གྷོ་ར་ལ་སྐད་ཆ་ཚིག་གཅིག་ཀྱང་
བཤད་རྒྱུ་མེད་པ་དང་ཆབས་ཅིག་ཡར་ལངས་ཏེ་འགྲོ་རྒྱུའི་སྟ་གོན་བྱས་ནའང་།
ཨ་ནན་དྷ་མོ་ཡེས་མོ་གང་དུ་སྨན་པ་ལམ་ཞུགས་བྱེད་དུ་ཕྱིན་པའི་ཁང་པ་དེའི་
ཕྱོགས་ནས་ཚུར་བརྒྱུགས་ཡོང་སྟེ། གྷོ་ར་ཡི་ལག་མགོ་ནས་དམ་པོར་འཇུས་
ཏེ་སྐད་ཤུགས་ཆེན་པོ་དང་བཅས། གྷོ་ར། ངའི་སྙིང་ཉེ། ཁྱོད་ཀྱིས་ངའི་ཐོག་
ལ་ཁོང་ཁྲོ་གཏན་ནས་མ་ཟ་རོགས། གང་ཡིན་ཟེར་ན། གལ་ཏེ་ཁྱོད་ཀྱིས་
ངའི་ཕྱོགས་ལ་ཁོང་ཁྲོ་ཟོས་པ་ཡིན་ན། དེས་ཏན་ཏན་ངའི་སྙིང་ལ་གས་འཐོར་
གྱི་ཆག་གྲུམ་གཏོང་གི་རེད། ཅེས་བཤད།
གྷོ་ར་ཡིས། ཁྱོད་ཀྱིས་དུས་ཡུན་རིང་པོ་འདི་འདྲ་ཞིག་གི་བརྒྱུད་རིམ་ཁྲོད་
-1312-

དུ། རྒྱུ་མཚན་ག་རེ་བྱས་ནས་ང་མུན་ནག་གི་ནག་ཁུང་ཞིག་གི་ནང་དུ་གསང་ཉར་
བྱས་བསྡད་པ་ཡིན་ནམ། གལ་ཏེ་ཁྱོད་ཀྱིས་ང་ལ་དེའི་སྐོར་བཤད་པ་ཡིན་ན། དེས་
ཕོག་ཐུག་གི་གནོད་སྐྱོན་གང་ཡང་བཏང་མེད་པ་ཞིག་རེད། ཅེས་སྨྲས་
ཨ་ནན་དྷ་མོ་ཡེས་ཀྱིས་ཁག་འདོགས་ཡ་ལ་ཚང་མ་མོ་རང་གི་ཕྲག་པ་རུ་བླངས་
ཏེ་ངག་ནས། ངའི་གཅེས་ཕྲུག ཅེས་སྐད་ཆའི་འགོ་བཙུགས་ཏེ། ངའི་སེམས་
ལ། གལ་ཏེ་ངས་ཁྱོད་ལ་གནས་ཚུལ་དེ་བཤད་པ་ཡིན་ན། ཁྱོད་ངའི་ལག་པ་
ནས་ཤོར་རྒྱུ་རེད་སྙམ་པ་ལ་དོགས་ནས་ངས་སྡིག་པ་མི་དགེ་བའི་ནག་ཉེས་འདི་
བསགས་པ་རེད། གང་ལྟར་བྱ་བ་འདི་དག་གི་བརྒྱུད་རིམ་གྱི་མཐའ་མཇུག་ཏུ།
གལ་ཏེ་ཁྱོད་ཀྱིས་ང་གཡུགས་ནས་ཕྱིན་པ་ཡིན་ན། ང་ལ་སྐྱེབོ་སུ་ཞིག་ལ་ཡང་ཁག་
འདོགས་དང་ཡ་ལ་འཛུགས་ས་མེད། དེ་ཐམས་ཅད་ང་རང་ཉིད་ཀྱི་ནག་དང་ཉེས་
པ་ལ་བརྩི་རྒྱུ་ཡིན། འོན་ཀྱང་། ལྷོ་ར། གལ་ཏེ་ཁྱོད་ཀྱིས་ང་གཡུགས་ནས་ཕྱིན་
པ་ཡིན་ན། དེས་ཏན་ཏན་ང་འཆི་ལམ་དུ་གཏོང་རྒྱུ་ཡིན་པ་ཐག་ཆོད་པ་ཞིག་རེད།
ངའི་སྙིང་གི་གཅེས་ཕྲུག་གཅིག་པུ། ཞེས་བཤད།
ཨ་ནན་དྷ་མོ་ཡེས་ཀྱིས་གང་བཤད་པའི་སྐད་ཆ་ཐམས་ཅད་ཀྱི་ལན་དུ། ལྷོ་
ར་ཡིས། ཨ་མ། ཞེས་པའི་ཚིག་གཅིག་ལས་མ་བརྗོད་ནའང་། ཁོའི་ངག་ནས་
སྐད་ཆ་ཚིག་གཅིག་པུ་དེ་ཐོན་པ་ལ་བརྟེན་ནས་ཨ་ནན་དྷ་མོ་ཡེས་ཀྱིས་བཙན་དབང་
གི་སྒོ་ནས་བཀག་སྐྱིལ་བྱས་པའི་མིག་ཆུའི་ཐིགས་པ་རྣམས་རྒྱུན་མ་ཆད་པར་ཐུར་
དུ་རྒྱུག་རྒྱུའི་འགོ་བརྩམས།
གྷོ་ར་ཡིས། ཨ་མ། ད་ལྟ་ང་ངེས་པར་དུ་ཕེ་རེ་ཤུ་བྷ་བྷུ་ལ་ཐུག་འཕྲད་
དུ་འགྲོ་དགོས་ཡོད། ཅེས་བཤད།
-1313-

ཨ་ནན་དྷ་མོ་ཡེས་ཀྱིས་རང་གི་ཚེ་སྲོག་གི་རྣམ་པར་ཤེས་པའི་ཁྲོད་ནས་ལྗིད་
ཚད་ཆེ་བའི་དངོས་པོ་ཞིག་ཡར་བླངས་པ་ལྟ་བུ་ཚོར་བཞིན་དུ་ངག་ནས། ངའི་སྙིང་
ཉེ། དེ་ཧ་ཅང་ཡག་པོ་འདུག ཁྱོད་ཁོང་ལ་ཐུག་འཕྲད་བྱེད་དུ་སོང༌། ཞེས་སྨྲས།
ཁི་རེས་ཤུ་ན་དྷ་ཡལ་དུས་སྐབས་དེའི་བརྒྱུད་རིམ་ཁྲོད་དུ་ཁོ་རང་ཉིད་ཀྱི་མི་
ཚེ་དེ་ཡུན་རིང་མ་འཚོ་བར་འགྲོ་རྒྱུ་ཡིན་པའི་ཕྱོགས་ལ་དངངས་སྐྲག་དང་ཞེད་སྣང་
གང་ཡང་མེད་ནའང་། གང་ལྟར་གློ་བུར་ཐོལ་རྒྱག་གི་སེམས་ཀྱི་དངངས་སྐྲག་
ཆེས་ཆེན་པོ་ཅན་ཞིག་ཏུ་གྱུར། དེར་བརྟེན་ཁོས་གྷོ་ར་ལ། ཁོ་རང་ཉིད་ཀྱིས་ཡུན་
རིང་གསང་སྦས་བྱས་པའི་གནས་ཚུལ་དེ་གསལ་བཤད་བྱས་ཟིན་པ་དང་། ནམ་
ཞིག་གྷོ་ར་ཡིས་ཁང་མིག་བཞག་ནས་ཕྱི་ལ་འཐོན་རྩིས་བྱེད་བཞིན་པའི་སྐབས་དེར་
ཁོས། གྷོ་ར། ཁྱོད་ཀྱིས་འདིར་ཉོན་དང་། ངས་བལྟས་པ་ཡིན་ན། ཁྱོད་ཀྱིས་
གནས་ཚུལ་འདི་དག་གི་སྐོར་སྐྱེ་བོ་གཞན་སུ་ཞིག་ལ་ཡང་གཏན་ནས་ཤེས་སུ་འཇུག་
དགོས་རྒྱུ་མ་རེད་སྙམ་གྱིན་འདུག བྱ་བ་གང་ཞིག་གི་ཐོག་ལ་ཡིན་ནའང་རེད།
བསམ་གཞིག་ནན་པོའི་སྒོ་ནས་ཞུཌ་ཏེ། རང་ཉིད་ཀྱི་སྔར་རྒྱུན་གྱི་ལས་ཀའི་བརྒྱུད་
རིམ་ཁྲོད་དུ་སྔར་ལྟར་ཞུཌ་ནས་ཕྱིན་པ་ཡིན་ན། སྐྱེ་བོ་སུ་ཞིག་གིས་ཀྱང་ཁྱོད་ཀྱི་
ལོ་རྒྱུས་དང་འབྲེལ་བའི་གནས་ཚུལ་དེ་དག་ཤེས་མི་སྲིད་པ་ཞིག་རེད། ཅེས་བཤད།
གྷོ་ར་ཡིས་བསམ་ཚུལ་དེ་ལ་ལན་གང་ཡང་མ་བརྒྱབས་པར་ཁང་མིག་དེ་
ལས་ཕྱི་རུ་ཐོན། གང་ཡིན་ཟེར་ན། ཁོའི་སེམས་ལ། ཁོ་དང་ཁི་རེས་ཤུ་ན་དྷ་
ཡལ་གཉིས་ཀྱི་བར་ན་དོན་དངོས་ཀྱི་འབྲེལ་བ་གང་ཡང་མེད་པ་དྲན་པ་དང་།
དེ་ལ་བརྟེན་ནས་ཁོའི་སེམས་རྒྱུད་ལ་ཡིད་ཀྱི་ངལ་གསོ་འཐོབ་པའི་དབུགས་དབྱུང་
མཆོག་ཏུ་གྱུར་བ་ཞིག་གི་མྱོང་བ་སྐྱེས།
-1314-

མོ་ཧེམ་ལ་ཁོང་ཚོའི་ཡིག་ཚང་གི་ནང་ནས་བཀའ་འཁྲོལ་དང་གནང་བ་
གང་ཡང་མེད་པར་བརྟེན། ཁོ་རང་ཉིད་དངོས་སུ་ནད་པ་ལ་བརྟག་དཔྱད་བྱེད་
པའི་སྐབས་དེར་ནང་དུ་འདུག་མ་ཐུབ། དེར་བརྟེན་དུས་ནམ་ཞིག་གི་ཚེ་ཁོས་
རང་ཉིད་ཀྱི་ཨ་ཕའི་ནད་གཞི་ལ་བརྟག་དཔྱད་ཉེབར་མཁོབའི་མཐུན་རྐྱེན་དགོས་
མཁོ་རྣམས་དང༌། སྨན་པ་ལ་གྲ་སྒྲིག་ཅི་དགོས་ཐམས་ཅད་བཀོད་སྒྲིག་བྱས་
ཟིན་མཚམས་སུ། ཁོ་རང་ཉིད་ཀྱི་གཞུང་ལས་ཁང་དུ་དགོངས་ཞུའི་བཀའ་འཁྲོལ་
འཐོབ་པའི་ཆེད་དུ་ཕྱིན།
ནམ་ཞིག་ཁོ་གཞུང་ལས་ཁང་ནས་ཚུར་ནང་དུ་ལོག་ཡོང་བའི་ལམ་བར་
ནས་ཁོ་གྷོ་ར་ཁོང་ཚོའི་ཁང་པ་ནས་ཕྱི་ལ་འཐོན་ཡོང་གི་ཡོད་པ་དང་ཐུག དེར་
བརྟེན་མོ་ཧེམ་གྱིས་གྷོ་ར་ལ། ཁྱོད་གང་ཞིག་ཏུ་ཐོན་ནས་འགྲོ་བཞིན་ཡོད་
དམ། ཞེས་དྲིས།
གྷོ་ར་ཡིས། ནང་གི་གནས་ཚུལ་དེ་ཡག་པོ་འདུག སྨན་པ་ད་ལྟ་ཕྱིར་
ལོག་སོང་། ཁོས་ནད་པ་ལ་ཛ་དྲག་གི་སྐྱོན་གང་ཡང་མི་འདུག་ཅེས་རྗོད་ཀྱིན་
འདུག ཅེས་བཤད།
མོ་ཧེམ་གྱི་སེམས་ལ་ཡིད་ཀྱི་ངལ་གསོ་བླ་ན་མེད་པ་ཞིག་ཐོབ་པ་དང་ཆབས་
ཅིག་སྐད་ཤུགས་ཆེན་པོ་དང་བཅས། ཅི་འདྲའི་ལེགས་པ་ལ། སང་ཉིན་གྱི་ཉི་མ་
དེ་ནི་སོ་ཤིས་མོས་ཀེས་ཀྱི་གཉེན་སྒྲིག་བྱེད་རྒྱུའི་ཉིན་མོ་དེ་རེད། དེར་བརྟེན་གྷོ་ར།
ཁྱོད་ཀྱིས་སྔ་ས་ནས་ལས་ཀ་དེ་ཚོ་ཏོག་ཙམ་ཞིག་གྲ་སྒྲིག་བྱེད་དགོས་རེད། ད་དུང་
ཁྱོད་ལ་བརྗོད་རྒྱུ་ཞིག་ལ། ཁྱོད་ཀྱིས་སྔ་ས་ནས་བྷི་ནོ་ལ་གཉེན་སྒྲིག་གི་མཛད་སྒོའི་
ཉིན་མོ་དེ་རུ་ཁྱེད་རང་དེར་མ་ཡོང་རོགས་ཞེས་སྔོན་བརྡ་སྤྲད་རོགས། གང་ཡིན་

ཟེར་ན། ཨ་བྷི་ནཱ་ཤི་དམ་དྲག་དང་བཀག་རྒྱ་ཆེ་བའི་ཧིན་དྷུ་བ་ཞིག་རེད། ཁོས་
ད་དུང་དམིགས་བསལ་དུ་མི་གང་བྱུང་མང་བྱུང་ལ་གཉེན་སྒྲིག་གི་མཛད་སྒོའི་ཉིན་
མོ་དེ་རུ་མགྲོན་འབོད་མ་བྱེད་ཅེས་བརྗོད་སོང༌། གཞན་ད་དུང་འདིར་ངས་ཁྱོད་
ལ་བརྗོད་དགོས་པའི་གནད་དོན་གཅིག་ཡོད་པ་ནི། ངའི་ཡིག་ཚང་གི་སྐྲངོ་མཐོ་
ཤོས་དེ་ལ་ངས་གདན་ཞུའི་མགྲོན་འབོད་བཏང་ཡོད། དེར་བརྟེན་ཁྱོད་ཀྱིས་ཁོ་
ལ་ཡར་ཡར་མར་མར་བཤད་ནས་ཁོང་ཁྲོམ་བསླང་རོགས། ཁྱོད་ཀྱིས་དེའི་ཕྱོགས་
ལ་ལས་ཀ་མང་པོ་ཞིག་གང་ཡང་བྱེད་དགོས་འབྱུང་གི་མ་རེད། ཁོ་སླེབས་པའི་
སྐབས་དེར་མགོ་བོ་སྒུར་ཙམ་ཞིག་བྱས་ཏེ་ངག་ནས། སྐུཞབས་དགོང་དྲོ་བདེ་ལེགས།
ཞེས་པ་ཙམ་ཞིག་བརྗོད་ན་དེས་འཐུས་ཀྱི་རེད། ཁྱོད་ཀྱིས་དེ་ཙམ་ཞིག་བརྗོད་པ་
དེ་ང་རང་ཚོའི་དམ་པའི་གསུང་རབ་ཀྱི་གཞུང་རྣམས་ཀྱི་ལྡོག་ཕྱོགས་དང་ཁ་གཏད་
དུ་ནམ་ཡང་ཕྱིན་ཡོད་པ་ཞིག་མ་རེད། གལ་ཏེ་ཁྱོད་རང་ལ་འདོད་པ་ཡོད་ན། པཎ་
ཌི་ཏ་དེ་ཚོ་དང་མཉམ་དུ་བཀའ་མོལ་ཞུས་དང༌། ཁྱོད་ལ་གནས་ལུགས་འཁྲུལ་
བ་མེད་པའི་གདམས་ངག་ཁྱད་པར་བ་དེ་འདྲ་རག་གི་རེད། གང་ལྟར་ཁྱོད་ཀྱིས་
ངེས་པར་དུ་རྟོགས་དགོས་པ་ཞིག་ལ་སྐུང་ཁོང་ཚོགཞུང་ཞབས་ལས་བྱེདཔའི་གྲལ་
རིམ་རེད། དེར་བརྟེན་ཁྱོད་ཀྱིས་ཁོང་ཚོའི་མདུན་ལ་མགོ་བསྒུར་ནས་རང་གི་ང་
རྒྱལ་དེ་ཅུང་ཟད་ཆུང་དུ་བཏང་པ་ཡིན་ན། དེ་ལ་མ་འགྲིགས་པ་དང་མི་འོས་པའི་
ཉེས་པ་གཏན་ནས་མེད་པ་ཞིག་རེད། ཅེས་བཤད།
མོཧེམ་གྱིས་ཁོ་ལ་གསལ་བཤད་བྱས་པའི་སྐད་ཆ་དེ་ཚོ་ལ་ལན་གང་ཡང་
མ་བརྒྱབས་པར། གྷོ་ར་ཕེ་རེ་ཤུ་བྷ་བྷུ་ཡི་ཁང་པ་རུ་ཤར་བསྐྱོད་བྱས།

ལེའུ་དོན་དགུ་པ།
༄༅། །ནམ་ཞིག་སུའུ་ཆར་རས་ཐ་ཡིས་ལྕགས་སྒམ་གྱི་ནང་དུབཅའ་
དངོས་རྣམས་བསྡུ་གསོག་བྱེད་རྒྱུའི་བྲེལ་ཚུབ་ཀྱི་འོག་ནས་མིག་ཆུའི་ཐིགས་པ་
རྣམས་ཕེ་རེ་ཤུ་བྷ་བྷུ་ལ་མི་མངོན་པ་བྱེད་རྒྱུའི་ཐད་ལ་མཐའ་གཅིག་ཏུ་བརྩོན་བཞིན་
པའི་སྐབས་དེར། གཡོག་པོ་དེ་ནང་དུ་ཡོང་ནས་གྷོར་མོ་ཧན་བྷ་བྷུ་ཡིས་སྐད་
གཏོང་གི་ཡོད་པའི་གནས་ཚུལ་དེ་མོ་ལ་བཤད།
མོས་མགྱོགས་མྱུར་དུ་རང་གི་མིག་ཆུའི་ཐིགས་པ་རྣམས་ཕྱིས་ཏེ། ལྕགས་
སྒམ་གྱི་ནང་དུ་བཅའ་དངོས་རྣམས་བསྡུ་གསོག་བྱེད་བཞིན་ཡོད་པའི་ལས་ཀ་
རྣམས་ཕྱོགས་གཅིག་ཏུ་བཞག་ནས་མར་འཐོན་རྩིས་བྱེད་བཞིན་པའི་སྐབས་དེ་
ཏག་ཏག་ལ། གྷོ་ར་ཁང་མིག་དེའི་ནང་དུ་འཛུལ་ནས་ཡར་སླེབས། ཆུ་བོ་གངྒཱའི་
ས་འདམ་གྱིས་བྱུགས་པའི་མཚན་མ་རྣམས་ད་ལྟ་ཡང་ཁོའི་དཔྲལ་བ་ན་ཡོད་པར་
མ་ཟད། ཁོས་ད་དུང་རང་གི་དར་གོས་ཀྱི་གྱོན་ཆས་རྣམས་ཀྱང་ལུས་ལ་གྱོན་
ནས་ཡོད་པ་ཞིག་རེད། ཁོས་རང་ཉིད་སྒེར་གྱི་ཕྱིའི་མཐོང་ཚུལ་གྱི་རྣམ་པའི་

ཐོག་ལ་བསམ་གཞིག་ཐེངས་གཅིག་ཀྱང་བྱས་མེད་པར་མ་ཟད། ཁོས་སྐྱེ་བོ་
སུ་ཞིག་གིས་ཀྱང་སྤྱི་སྲོལ་གྱི་འགྲོ་སྟངས་ལྟར་བྱས་པ་ཡིན་ན། སྣེ་ལེན་མགྲོན་
བསུ་བྱེད་མི་སྲིད་པ་ལྟ་བུའི་རྣམ་པ་དཔེ་གསར་གྱི་གྱོན་ཆས་ཤིག་གྱོན་ནས་ཡོང་
བར་བརྟེན། སུའུ་ཆར་རས་ཐ་ཡི་སེམས་ལ། ཁོ་ཐོག་མར་ཁོང་ཚོའི་ཁང་པ་
རུ་ཐེངས་དང་པོ་ཡོང་བའི་སྐབས་སུ་གྱོན་ཡོད་པའི་ཆས་གོས་རྣམས་བློ་ཡུལ་དུ་
འཁོར། མོས་ཉི་མ་དེ་ལ་ཁོས་དམག་འཁྲུག་གཡུལ་འཛིང་གི་ཆས་གོས་ཀྱིས་
ཡོངས་སུ་བཀླུབས་ནས་ཁོང་ཚོའི་ནང་དུ་ཡོང་བ་ཤེས་ཀྱིན་ཡོད་པར་བརྟེན། མོའི་
སེམས་ལ་དེ་རིང་ཁོས་གྱོན་པའི་ཆས་གོས་འདི་དག་ཀྱང་ཁོའི་འཐབ་འཛིང་གི་
ཆས་གོས་ཤིག་ཡིན་རྒྱུ་རེད་སྙམ་པའི་བསམ་བློ་འཁོར།
ནམ་ཞིག་གྷོ་ར་ཕེ་རེ་ཤུ་བྷ་བྷུ་དང་སུའུ་ཆར་རས་ཐ་གཉིས་ཡོད་པའི་ཁང་
མིག་ཏུ་སླེབས་པའི་ཚེ། ཁོས་ཕེ་རེ་ཤུ་བྷ་བྷུ་ཡི་མདུན་དུ་པུས་མོ་ས་ལ་བཙུགས་
ཏེ་མགོ་བོ་ས་ལ་སྦྱར་ནས། ཕེ་རེ་ཤུ་བྷ་བྷུ་ཡི་ཞབས་གཉིས་ཀྱི་རྡུལ་དེ་ཁོ་རང་
ཉིད་ཀྱི་སྤྱི་བོར་བླངས།
ཕེ་རེ་ཤུ་བྷ་བྷུ་ཡི་སེམས་ལ་མ་བདེ་བའི་ཚོར་བ་ཞིག་སྐྱེས་པ་དང་ཆབས་ཅིག་
ཕྱི་ནུར་ཞིག་བརྒྱབས་ཏེ།གྷོ་ར་ཡར་བསླངས་ནས་སྐད་ཤུགས་ཆེན་པོ་དང་བཅས།
ནང་དུ་ཤོག ནང་དུ་ཤོག ངའི་བུ་ནང་དུ་ཤོག་ལ་སྡོད། ཅེས་སྨྲས།
གྷོ་ར་ཡིས་ངུ་ཅོར་དང་བཅས། ཕེ་རེ་ཤུ་བྷ་བྷུ། ཉི་མ་དེ་རིང་ནས་བཟུང་
ང་ལ་འཆིང་ཐག་གི་མདུད་རྒྱ་གང་ཡང་མེད། ཅེས་བཤད།
ཕེ་རེ་ཤུ་བྷ་བྷུ་ཐེ་ཚོམ་དང་སོམ་ཉིའི་རྒྱ་རུ་ཚུད་དེ། ཅི་ཞིག་གི་འཆིང་ཐག་
གི་མདུད་རྒྱ། ཞེས་འདྲི་རྩད་བྱས།
-1318-

གྷོ་ར་ཡིས། ང་ཧིན་དྷུ་བ་ཞིག་མ་རེད། ཅེས་འགྲེལ་བཤད་བརྒྱབས།
ཕེ་རེ་ཤུ་བྷ་བྷུ་ཡིས་སྐད་ཅོར་དང་འབྲེལ་བའི་སྒོ་ནས། ཧིན་དྷུ་བ་ཞིག་
མ་རེད་ཨེ། ཞེས་སྨྲས།
གྷོ་ར་ཡིས་མུ་མཐུད་དུ་གོང་གི་སྐད་ཆའི་འཕྲོ་མཐུད་དེ། མ་རེད། ང་
ཧིན་དྷུ་བ་ཞིག་མ་རེད། དེ་རིང་ང་ལ་ང་སྔོན་ཆད་གཞུང་དང་འབངས་ཀྱི་བར་
ལ་གྱེན་ལོག་ཟིང་འཁྲུག་གི་ངོ་རྒོལ་ཞིག་ལངས་པའི་སྐབས་དེར། ང་རྙེད་པ་
ཞིག་ཡིན་པ་བཤད་སོང་། ངའི་ཨ་ཕ་དེ་ཨར་ལནྜ་ཡི་མི་ཞིག་རེད་འདུག དེ་
རིང་རྒྱ་གར་གྱི་ཕྱོགས་གཅིག་གི་སྣེ་ནས་བཟུང་སྟེ་མཐའ་མ་ཟད་བར་གྱི་ལྷ་ཁང་
རྣམས་ཀྱི་སྒོ་མོ་ཡོངས་སུ་རྫོགས་པ་དེ་ངའི་ཁ་གཏད་དུ་སྒོ་བརྒྱབས་ནས་ཡོད་པ་
ཞིག་རེད། དེ་རིང་རྒྱལ་ཁབ་ཧྲིལ་པོ་འདིའི་ནང་དུ་ཧིན་དྷུ་བའི་དགའ་སྟོན་མཛད་
སྒོའི་རིམ་པ་གང་ཞིག་སྤེལ་བ་ཡིན་ནའང་། ང་ལ་འདིའི་ཕྱོགས་སུ་ས་མིག་དང་
རྐུབ་བཀྱག་མེད་པ་ཞིག་རེད། ཅེས་སྨྲས།
ཕེ་རེ་ཤུ་བྷ་བྷུ་དང་སུའུ ཆར་རས་ཐ་གཉིས་ཀ་ཧ་ལས་ཧང་སངས་ཏེ། མགྲིན་
པ་ཡོངས་སུ་འགགས་ནས་ཁོ་གཉིས་ཀ་སུ་ཞིག་གི་ཕྱོགས་ནས་ཀྱང་ཁོའི་སྐད་ཆ་ལ
གསལ་བཤད་དང་འགྲེལ་བཤད་གང་ཡང་རྒྱག་མ་ཐུབ། གྷོ་ར་ཡིས་སྐད་ཤུགས་
ཆེན་པོ་དང་བཅས། ཕེ་རེ་ཤུ་བྷ་བྷུ། དེ་རིང་ང་རང་དབང་རང་རྐྱ་འཕེར་བ་ཞིག་
རེད། ཉི་མ་དེ་རིང་ནས་བཟུང་། ངས་རང་ཉིད་ལ་མི་གཙང་བའི་གྲིབ་མའམ།
ཡང་ན་རང་ཉིད་མི་འཁྱམས་ལྡོམ་པོ་ཞིག་ཏུ་འགྱུར་མི་ཡོང་ངམ་སྙམ་པའི་སྐྲག་སྣང་
གཏན་ནས་བྱེད་མི་དགོས་པ་ཞིག་རེད། དུས་ད་ནས་བཟུང་། ངས་རང་ཉིད་ཀྱི་
གོམ་པ་རེ་རེ་འདོར་ལེན་བྱེད་པའི་ས་ཆའི་ཁོར་ཡུག་གི་ཕྱོགས་ལ་རང་ཉིད་གྲིབ་སྐྱོན་

དང་ཉེས་པ་སོགས་ཀྱིས་མ་གོས་པར་བྱེད་རྒྱུའི་ཆེད་དུགཟབ་གཟབ་དང་མཉམ་འཇོག་
བྱས་ཏེ་འགྲོ་དགོས་གཏན་ནས་འབྱུང་གི་མ་རེད། ཅེས་བཤད།
སུའུ་ཆར་རས་ཐ་ཡིས་ཚ་དྲོད་ཀྱི་དམར་མདངས་འཕྱུར་བཞིན་པའི་གྷོར་
ཡི་ངོ་གདོང་ལ་དུང་སེམས་ཀྱི་འདུན་པ་དང་འདྲེས་པའི་སྒོནས་གཅིག་བལྟས་པའི་
སྐབས་དེར། ཡང་བསྐྱར་ཁོས་སྐད་ཆའི་མཇུག་མཐུད་དེ། ཕ་རེ་ཤུ་བྷ་བྷུ། དུས་
ཡུན་རིང་པོ་ཞིག་གི་བརྒྱུད་རིམ་ཁྲོད་དུ། ངས་རང་ཉིད་ཀྱི་མི་ཚེ་ཧྲིལ་པོ་བསྟིམས་
ནས་རྒྱ་གར་དེ་ཅི་འདྲ་ཞིག་ཡིན་མིན་ངོས་ཟིན་རྒྱུའི་ཕྱོགས་ལ་འབད་བརྩོན་བྱས་
པ་ཡིན། ང་ལ་གནས་དང་ཕྱོགས་རེ་རེ་ནས་འགལ་རྐྱེན་དང་བར་ཆད་མང་པོ་
ཞིག་འཕྲད་བྱུང་། དེ་ལྟ་ནའང་ངས་ཉིན་དང་མཚན་བྱས་ནས་དེ་ལྟ་བུའི་སྐྱོན་དང་
བར་ཆད་ཚང་མ་དད་གུས་ཀྱི་དགེ་སྦྱོར་རྣམ་པར་དག་པ་ཞིག་གི་བསྒྲུབ་བྱའི་དམིགས་
ཡུལ་གཟུགས་ཅན་པ་ཞིག་ཏུ་འགྱུར་རྒྱུའི་ཐད་ལ་བརྩོན་པ་དང་ངལ་བ་བསྟེན་པ་
ཡིན། དེ་བཞིན་དུ་ངས་དད་གུས་ཀྱི་དགེ་སྦྱོར་རྣམ་པར་དག་པ་དེ་ཚོ་རང་ཉིད་ཀྱི་
གཞི་རྩའི་རྣམ་གཞག་གི་ཐོག་ལ་ངོ་བོ་འགྱུར་བ་མེད་པ་ཞིག་བྱེད་རྒྱུ་དེ། ང་རང་
ཉིད་ཀྱི་ལས་ཀ་ཁོ་ན་ཞིག་ཏུ་བརྩིས་ནས་བྱ་བ་གཞན་གྱི་ཐོག་ལ་བསམ་བློ་ནམ་ཡང་
ཕྱོགས་ཐུབ་མེད་པ་ཞིག་རེད། རྒྱུ་མཚན་དེ་འདྲ་ལ་བརྟེན་ནས་དུས་ཀྱི་བརྒྱུད་རིམ་
རེ་རེའི་ཁྲོད་དུ། ངས་རྒྱ་གར་ངོ་མ་གང་ཡིན་པ་དེ་ལ་ཁ་གཏད་བཅག་ནས། རྒྱ་
གར་ལ་ང་རང་ཉིད་ཀྱི་འགྱུར་བ་མེད་པའི་བསམ་གཞིག་དང་ཞིབ་བརྟག་མེད་པའི་
རྟོག་འཆར་སོགས་ཀྱི་འོག་ནས་རྒྱབ་ཕྱོགས་རྒྱ་ལ་ཡིད་སྐྲག་སྟེ། རྒྱ་གར་ལ་རྣམ་
པ་གསར་པ་ཞིག་བསྐྲུན་རྒྱུའི་རེ་སེམས་བཅངས་ནས་དུས་ཀྱི་རིམ་པ་འདི་དག་གི
ནང་ན། ངས་རང་ཉིད་ཀྱི་ཁོར་ཡུག་ན་ཡོད་པའི་བྱ་བ་ཐམས་ཅད་རང་ཉིད་ཀྱི་
-1320-

ལྡོག་ཕྱོགས་དང་ཁ་གཏད་དུ་བརྩིས་ནས། དེ་ཚོ་ལ་འཐབ་འཛིང་བྱས་ཏེ་ང་རང་
ཉིད་ཀྱི་འབད་པ་དང་རྩོལ་བ་ཐམས་ཅད་རང་ཉིད་ཀྱི་ཡིད་ཆེས་ཀྱི་དད་པ་དེ་ཆ་ཚང་
ཞིང་རྣམ་པ་ཡོངས་སུ་རྫོགས་པ་དང་། དེ་ལྟབུའིདད་གུས་ཀྱི་ཡིད་ཆེས་དེ་མི་ཉམས་
རྒྱུན་འཛིན་བྱེད་རྒྱུའི་ཆེད་དུ་ཆགས་འཇིག་གི་སྐབས་དང་བྲལ་བའིབཙན་རྫོང་གཡོ་
བ་མེད་པ་ཞིག་གི་ནང་དུ་ཉར་ཚགས་བྱེད་རྒྱུའི་འབད་བརྩོན་ཉག་གཅིག་བྱས་ནས་
ད་བར་དུ་ཡོང་བ་ཡིན།
འོན་ཀྱང་དེ་རིང་དུས་ཡུན་སྐད་ཅིག་མ་གཅིག་གི་རིང་ལ། ང་རང་ཉིད་
ཀྱིས་བསྐྲུན་པའི་མཁར་རྫོང་དེ་རྨི་ལམ་ཞིག་དང་འདྲ་བར་དམིགས་མེད་སྟོང་
པའི་དབྱིངས་ལ་ཡལ་སོང་། དེར་བརྟེན་ད་ཆར་ང་ལ་མིང་དོན་མཚུངས་པའི་
རང་དབང་ཞིག་ཐོབ་པ་དང་ཆབས་ཅིག་གློ་བུར་ཐོལ་རྒྱག་གི་ངང་དུ། ང་རང་
ཉིད་བདེན་དོན་ངོ་མའི་གནས་གཞི་རྒྱ་ཆེན་པོ་ཞིག་གི་མཐིལ་དང་དཀྱིལ་ལ་ཡོད་
པ་ངོ་ཤེས་སོང་། རྒྱ་གར་གྱི་དགེ་སྐྱོན་དང་ལེགས་ཉེས། བདེ་སྐྱིད་དང་སྡུག་
བསྔལ། གཞན་མ་ཡུམ་རྒྱ་གར་གྱི་རྣམ་པར་དཔྱོད་པའི་རིག་པ་དང་དེའི་ཟླས་
དྲངས་པའི་མ་རིག་པ་ཐམས་ཅད་རང་རང་སོ་སོའི་ངོ་བོ་དང་རྣམ་པ་ཡོངས་སུ
རྫོགས་པ་དེ་དག་ངའི་ཚེ་སྲོག་གི་རྣམ་པར་ཤེས་པའི་ཐག་ཉེ་ས་ཞིག་ཏུ་སླེབས་ཡོད་
པར་བརྟེན། ད་ཆར་ང་ལ་དོན་དངོས་པོའི་ཆ་ནས་མ་ཡུམ་རྒྱ་གར་ལ་ཞབས་
ཞུ་བསྒྲུབ་རྒྱུའི་ཐོབ་ཐང་ཡོད་པ་ཞིག་རེད། གང་ཡིན་ཟེར་ན། ངལ་རྩོལ་གྱི
བྱ་བ་འཇུག་པའི་ཞིང་ས་ངོ་མ་དེ་ད་ཆར་ང་རང་ཉིད་ཀྱི་མདུན་དུ་ལོངས་སུ་སྤྱོད་
ཆོག་ཆོག་གི་ཚུལ་དུ་རང་དགར་གནས་པར་མ་ཟད། དེ་ནི་ང་རང་ཉིད་སྒེར་
གྱི་རྣམ་རྟོག་གི་འཆར་སྒོས་བསྐྲུན་པ་ཞིག་མིན་པར་མ་ཟད། དེ་ནི་རྒྱ་གར་གྱི་
-1321–

བུ་ཕྲུག་ས་ཡ་བརྒྱ་ཕྲག་གསུམ་གྱི་ཆེད་དུ་བསྐྲུན་པའི་ཁོང་ཚོའི་བདེ་སྐྱིད་ཀྱི་ཕན
བདེའི་ཞིང་ས་ངོ་མ་དེ་རེད། ཅེས་བཤད།
གྷོ་ར་ལ་གསར་དུ་ཐོབ་པའི་ཉམས་མྱོང་གི་དོན་རྐྱེན་འདིས། ཁོ་ལ་ཚོར་
འདུ་འགོག་དཀའ་བའི་ཡིད་ཀྱི་སྤྲོ་ཤུགས་ཤིག་དང་འབྲེལ་བའི་སྐད་ཆ་ངག་གི་
སྒོ་མོ་རུ་དྲངས་བཅུག་པ་དེས། ཕེ་རེ་ཤུ་བྷ་བྷུ་ལ་ཏོག་ཙམ་ཡིད་མ་བདེ་བ་ཞིག་
བསྐྲུན་པར་བརྟེན། ཁོ་མུ་མཐུད་དུ་རྐུབ་བཀྱག་སྟེང་དུ་སྡོད་མ་འདོད་པར་ཡར་
ལང་བཞིན་པའི་སྐབས་དེར། གྷོ་ར་ཡིས་སྐད་ཆའི་མཇུག་མཐུད་དེ། ངས་
སྐད་ཆ་ཅི་ཞིག་བརྗོད་རྒྱུའི་ཐད་ལ་འབད་བརྩོན་བྱེད་བཞིན་ཡོད་པ་དེའི་དོན་ཁྱེད་
རང་ལ་གསལ་པོ་ཆགས་ཀྱི་འདུག་གམ། དེའི་དོན་ལ་ངས་ཉིན་དང་མཚན་
བྱས་ནས་བསམ་གཞིག་བྱས་པ་ཡིན། དེ་ལྟ་ནའང་ངས་དེའི་དོན་རྟོགས་ཐུབ་
མ་སོང་། འོན་ཀྱང་དེ་རིང་མཐའ་མཇུག་ཏུ་ང་དེའི་དོན་རྟོགས་པའི་མཚམས་
ལ་སླེབས་སོང་། དེ་རིང་དངོས་གནས་ང་མིང་དོན་མཚུངས་པའི་རྒྱ་གར་པ་
ཞིག་རེད། ང་ལ་མཚོན་ན། ཉི་མ་དེ་རིང་ནས་བཟུང་ཧིན་དྷུ་དང་ཁ་ཆེ། དེ་
བཞིན་དུ་ཡེ་ཤུ་སོགས་གང་གི་བར་ན་ཡང་མི་མཐུན་པའི་འགལ་ཟླ་གང་ཡང་མེད
པ་ཞིག་རེད། དེ་རིང་ནས་བཟུང་རྒྱ་གར་གྱི་རིགས་རུས་ཡོད་ཚད་དེ་ང་རང་
ཉིད་ཀྱི་རིགས་རུས་དང༌། ཁོང་ཚོ་ཚང་མའི་བཟའ་བཏུང་གི་དངོས་པོ་རྣམས་
ང་རང་ཉིད་ཀྱི་བཟའ་བཏུང་རེད། ཁྱོད་ཀྱིས་ཉོན་དང་། ང་བྷང་ག་ལ་ཡི་ས་
གནས་ཀྱི་ཆ་ཤས་མང་པོ་བརྒྱུད་ནས་འཁྱམས་ཉུལ་བྱས་པ་དང་། ངས་ཁོང་
ཚོ་རིགས་རྒྱུད་དམན་པ་རྣམས་ཀྱི་གྲོང་གསེབ་ཀྱི་ཁྱིམ་གྱི་བསྙེན་བཀུར་དང་སྣེ་
ལེན་ཚང་མ་ལ་ཡང་ངོས་ལེན་བྱས་པ་ཡིན། མ་ཟད་ངའི་སེམས་ལ། ངས་
-1322-

གྲོང་ཁྱེར་ཞིག་གི་མིང་ཚོགས་རྣམས་ལ་གཏམ་བཤད་སྤེལ་གྱིན་ཡོད་པ་ལྟ་བུའི་
བསམ་བློ་ཡང་གཏོང་མ་མྱོང་། དེ་ལྟ་ནའང་། ངས་རང་ཉིད་ཀྱི་འདུག་སའི་
གོ་གནས་དེ་གྲོང་གསེབ་ཀྱི་མི་ཁ་ཚོ་དང་འདྲ་མཉམ་ཞིག་ནམ་ཡང་བྱེད་ཐུབ་མྱོང་
མེད། གང་ཡིན་ཟེར་ན། ཉི་མ་དེ་དག་གི་རིང་ལ་ང་ནམ་ཡང་རང་གི་དབང་
པོའི་སྤྱོད་ཡུལ་དུ་མ་གྱུར་བའི་དབྱེ་འབྱེད་ཀྱི་གཅོང་རོང་ཞིག་དང་མཉམ་དུ་བསྡེབས་
ནས་ཕྱིན་པར་མ་ཟད། མཚོ་ངོགས་ཀྱི་གཅོང་རོང་གི་གནས་དེ་ལས་ནམ་ཡང་
ཕར་ཕྱོགས་སུ་བརྒལ་མ་ཐུབ་པར་ལུས་པ་རེད།
རྒྱུ་མཚན་དེ་འདྲ་ཡིན་དུས། ངའི་སེམས་ཀྱི་ནང་ལ་སྟོང་ཆ་ཞིག་ཡོད་
པ་དང་། སྟོང་ཆ་དེ་ངས་ཐབས་ཤེས་སྣ་མ་སྣ་ཚོགས་ཤིག་གི་འོག་ནས་སེམས་
ལ་མི་འཁོར་བར་སྣང་མེད་དུ་འཇོག་རྒྱུའི་ཐད་ལ་འབད་བརྩོན་བྱས་པ་ཡིན། ངས་
དེ་ལྟ་བུའི་སྟོང་ཆ་དེ་སྔར་ལས་ཀྱང་མཛེས་སྡུག་ལྡན་པ་ཞིག་ཏུ་འགྱུར་རྒྱུའི་དོན་
དུ་སྒྱུ་རྩལ་ལ་བྱང་བའི་ལག་རྩལ་པ་རྣམས་ཀྱི་གྲུབ་འབྲས་སྣ་ཚོགས་དང་བསྡེབས་
ནས། དེ་ལ་རྒྱན་གྱི་རྣམ་གྲངས་དང་བཀོད་པ་སྣ་ཚོགས་པ་ཤིག་སྒྲིག་གཤོམ་
བྱས་པ་ཡིན། རྒྱུ་མཚན་གང་གི་ཕྱིར་དུ་ཞེ་ན། ང་རྒྱ་གར་ལ་ང་རང་ཉིད་ཀྱི་
ཚེ་སྲོག་ལས་ཀྱང་བརྩེ་བ་ཆེ་བར་བརྟེན། ང་རང་ཉིད་ཀྱིས་རྟོགས་དགོས་པ་གང་
ཡིན་པ་དེ་ཡི་ཆ་ཤས་ཙམ་ཞིག་ལ་ཡང་གཞན་གྱིས་སྐྱོན་བརྗོད་དང་དམའ་
འབེབས་ཙམ་ཞིག་བྱས་པ་ཡིན་ནའང་། ངས་དེ་ལ་གཏན་ནས་ངང་རིང་དང་
བཟོད་སྒོམ་བྱེད་མི་ཐུབ་པ་ཞིག་རེད། དེ་ལྟ་ནའང་ད་ཆར་ང་དགོས་མཁོ་མེད་
པའི་རྒྱན་གྱི་བཀོད་པ་སྣ་ཚོགས་ཀྱི་རྒྱས་སྤྲོས་ཐོག་ལ་སྔར་མེད་གསར་སྤྲོས་ཀྱི་
འབད་པ་བསྟེན་རྒྱུའི་ཕྱོགས་དེ་ལས་ཡོངས་སུ་ཐར་པ་རེད། ཕེ་རེ་ཤུ་བྷ་
-1323-

བྷུ། ངའི་སེམས་ལ་ད་ཆར་ང་སླར་ཡང་འཚོ་བ་གསར་པ་ཞིག་གི་བརྒྱུད་རིམ་
ཁྲོད་དུ་ཞུགས་པ་རེད་སྙམ་གྱིན་འདུག ཅེས་སྨྲས།
ཕེ་རེ་ཤུ་བྷ་བྷུ་ཡིས་བསམ་གཞིག་དང་འབྲེལ་བའི་འོག་ནས། དུས་ནམ་
ཞིག་གི་ཚེ། ང་ཚོས་དོན་དམ་གྱི་བདེན་པ་ངོ་མ་གང་ཡིན་པ་དེ་ཤེས་པ་ཡིན་ན།
དེ་རྗེས་ང་ཚོའི་ཡིད་ཀྱི་རྣམ་པར་ཤེས་པའི་བླ་སྲོག་ལ། རང་ཉིད་ཀྱི་བསྒྲུབ་བྱའི་
དམིགས་ཡུལ་ཡོངས་སུ་མ་རྫོགས་པ་དང་ལེགས་པར་ཆ་མ་ཚང་པ་དེའི་ནང་ནས་
སེམས་ཀྱི་འདོད་བློ་ཁེངས་ཤིང་ཡིད་ཚིམ་པ་ཞིག་ཡོང་གི་རེད། དེ་ཙམ་མ་ཟད།
ང་ཚོས་ཡིད་བརྟན་མི་རུང་བའི་དངོས་དོན་རྫུན་གྱིས་བསླད་པའི་བཅོས་མ་གང་
ཡིན་པ་དེ། ཕྱི་རོལ་གྱི་དངོས་པོའི་མཐོང་སྣང་ཁྲོད་དུ་ཟོལ་བཅོས་ཀྱིས་བརྒྱན་
ཏེ་རྒྱས་སྤྲོས་བྱེད་རྒྱུའི་བསམ་བློ་ཙམ་ཡང་ཡིད་ལ་བྱེད་རྒྱུ་མ་རེད། ཅེས་སྨྲས།
གྷོ་ར་ཡིས། ཕེ་རེ་ཤུ་བྷ་བྷུ། ཁྱོད་གྱིས་ཉོན་དང༌། ཁ་སང་དགོང་མོ། ངས་
དཀོན་མཆོག་ལ་གསོལ་བ་སྨོན་ལམ་བཏབ་པ་ཡིན། དེར་བརྟེན་ང་ཕལ་ཆེར་དེ་
རིང་ཞོགས་པ་མི་ཚེ་གསར་པ་ཞིག་གི་འཚོ་བའི་བརྒྱུད་རིམ་ཁྲོད་དུ་ཞུགས་པ་ཡིན་
རྒྱུ་རེད། ངས་དཀོན་མཆོག་ལ། ང་རང་ཉིད་ཀྱི་ཆུང་བྱིས་པའི་དུས་ནས་བཟུང་ནོར
འཁྲུལ་གྱི་བྱ་བ་མི་དགེ་བ་དང་འདྲེས་ལྷད་སོགས་ཀྱིས་གོས་པའི་མི་གཙང་བའི་གྲིབ་
སྐྱོན་སོགས་གང་བྱས་པ་དེ་དག་གིས། ངའི་མི་ཚེ་མཐའ་བསྐོར་ནས་ཡོད་པ་ཐམས་
ཅད་ཡོངས་སུ་དམིགས་མེད་དུ་ཞི་ནས། ང་མི་ཚེ་གསར་པ་ཞིག་གི་ལུས་རྟེན་ཁྲོད་
དུ་སླར་ཡང་འཚོ་ཐུབ་པའི་གསོལ་བ་དང་སྐྱབས་འཇུག་ཞུས་པ་ཡིན། དེ་ལྟ་ནའང་
དཀོན་མཆོག་གིས། ངའི་ཡིད་ལ་བརྣག་པའི་དམིགས་ཡུལ་དང་འབྲེལ་བའི་སྒོ་
ནས་གསོལ་བ་སྨོན་ལམ་དང་སྐྱབས་འཇུག་གང་ཞུས་པ་དེ་ཏག་ཏག་ལ། དེ་དང་
-1324-

གཅིག་མཚུངས་ཀྱི་སྒོ་ནས་གསན་བསམ་མ་གནང་བར། དེའི་ཚབ་ཏུ་ཁོང་གིས་
ངའི་ལག་པ་གཉིས་ཀྱི་ནང་ལ་དཀོན་མཆོག་ཁོང་རང་ཉིད་ཀྱི་དངོས་དོན་ངོ་མའི་བདེན་
པ་གང་ཡིན་པ་དེ་གློ་བུར་དུ་བཞག་ནས། ང་ཧ་ལས་ཧོན་འཐོར་བཅུག་སོང་། ངའི་
རྨི་ལམ་ཚུན་ཆད་ནའང་དཀོན་མཆོག་ཁོང་གིས་བརྒྱུད་ལམ་དེ་ལྟ་བུའི་ཐབས་ལམ་
ཞིག་གི་འོག་ནས་ང་རང་ཉིད་ཀྱི་རྒྱུད་ཀྱི་གྲིབ་དང་མི་གཙང་བ་སོགས་ཀྱི་ནག་ནོག་
གི་དྲི་མས་བརྒྱངས་པའི་ཉེས་སྐྱོན་ཐམས་ཅད་ཏན་ཏན་བྱི་དོར་བྱེད་རྒྱུ་རེད་སྙམ་
པའི་བསམ་བློ་ཞིག་འཁོར་མ་མྱོང་།
འོན་ཀྱང་དེ་རིང་ང་གྲིབ་དང་ཉེས་པའི་སྐྱོན་གྱིས་གཏན་ནས་མ་གོས་པའི་
མི་ཞིག་ཏུ་གྱར་བ་རེད། དེར་བརྟེན་ང་ཉི་མ་དེ་རིང་ནས་བཟུང་སྐྱེ་ས་རུས་ཁུངས་
དམན་པའི་ཁྱིམ་ཚང་རྣམས་ཀྱི་ནང་ནས་ཀྱང་གྲིབ་དང་ཉེས་པ་སོགས་ལ་ནམ་
ཡང་དངངས་སྐྲག་སྐྱེ་མི་སྲིད་པ་ཞིག་རེད། ཕེ་རེ་ཤུ་བྷ་བྷུ། དེ་རིང་ཞོགས་པ་
ངས་རང་ཉིད་ཀྱི་ཚེ་སྲོག་གསོན་པོ་དེ་ཉིད་དམར་རྗེན་དུ་བཏོན་ནས་ང་རང་ཉིད་
ཀྱི་མ་ཡུམ་རྒྱ་གར་གྱི་པུས་མོའི་མདུན་དུ་བརྐྱངས་ཕྱག་ཕུལ་བ་ཡིན། དུས་ཀྱི་
བརྒྱུད་རིམ་ཤིན་ཏུ་རིང་པོ་ཞིག་སོང་བའི་མཐའ་མཇུག་ཏུ། ངས་ཨ་མ་ཡི་ལུས་
ཀྱི་པང་པ་ཡི་གོ་དོན་ངོ་མ་གང་ཡིན་པ་དེ་ཆ་ཚང་བ་ཞིག་རང་རྒྱུད་ལ་ཉམས་སུ་
མྱོང་ཐུབ་སོང་། ཞེས་སྨྲས།
ཕེ་རེ་ཤུ་བྷ་བྷུ་ཡིས། གྷོ་ར། ཁྱོད་ཀྱིས་རང་ཉིད་ཀྱི་ཨ་མའི་པང་པ་རུ་
རང་ཉིད་ཀྱི་སྐྱེས་ཐོབ་ཀྱི་དབང་ཚད་དེ་ལ་ངལ་གསོ་བྱེད་པའི་སྐབས་དེར། ང་
ཚོ་ལ་ཡང་དེར་ལོངས་སུ་སྤྱོད་པའི་ཆེད་དུ་སྐད་གཏོང་རྒྱུ་མ་བརྗེད། ཅེས་སྨྲས།
གྷོ་ར་ཡིས། རྒྱུ་མཚན་ག་རེའི་ཕྱིར་དུ་ང་ལ་དེ་རིང་རང་དབང་ཐོབ་པའི་
-1325-

སྐབས་དེ་མ་ཐག་ཏུ། ང་བྱ་བ་ཐམས་ཅད་ཀྱི་ཐོག་མར་ཁྱོད་ལ་ཐུག་འཕྲད་བྱེད་
དུ་ཡོང་བའི་རྒྱུ་མཚན་དེ། ཁྱོད་ཀྱིས་ཤེས་ཀྱིན་འདུག་གམ། ཞེས་དྲིས།
ཕེ་རེ་ཤུ་བྷ་བྷུ་ཡིས། དེའི་རྒྱུ་མཚན་ཅི་ཞིག་ཡིན་ནམ། ཞེས་འདྲི་རྩད་བྱས།
གྷོ་ར་ཡིས། གང་ཡིན་ཟེར་ན། དེ་ལྟ་བུའི་རང་དབང་གི་གཟུངས་སྔགས་
དེ་སྐྱེ་བོ་སུ་ཞིག་ལ་ལྡན་པའི་གང་ཟག་དེ་ནི། ཁྱེད་རང་ཁོ་ན་ཙམ་ཞིག་རེད།
དེར་བརྟེན་ཁྱེད་ལ་དེ་རིང་སྤྱི་ཚོགས་གང་ཞིག་གི་ཁྲོད་དུ་ཡང་གནས་འཆའ་བའི་
ས་མིག་ཅིག་མ་རག་པ་དེ་ཡི་རྒྱུ་མཚན་ཡང་དེ་རེད། ཁྱོད་ཀྱིས་ང་ཁྱེད་ཉིད་
ཀྱི་དགེ་ཕྲུག་ཏུ་ཉར་རོགས། དེ་རིང་ཁྱོད་ཀྱིས་ང་ལ་ཁྱོད་རང་ཉིད་ལ་ཡོངས་
སུ་བདག་པའི་ཧིན་དྷུ་དང་ཁ་ཆེ། དེ་བཞིན་དུ་ཡེ་ཤུ་དང་ཆོས་ལུགས་གཞན་
སོགས་ཐམས་ཅད་ལ་རེས་མོས་སུ་འཇུག་པའི་ཡི་དམ་གྱི་ལྷ་རྣམས་ཀྱི་གཟུངས་
སྔགས་གནང་རོགས། དེ་ལྟ་བུའི་ཡི་དམ་གྱི་ལྷ་རྣམས་ཀྱི་གཙུག་ལག་ཁང་གི་
སྒོ་མོ་དེ། རིགས་རུས་དང་སྐྱེ་ས་སོགས་ཀྱི་ཁྱད་པར་མེད་པར་སྐྱེ་བོ་སུ་ཞིག
ལ་ཡང་སྒོ་མོ་ནམ་ཡང་བརྒྱབས་མེད་པ་དང་། དེ་ལྟ་བུའི་དཀོན་མཆོག་དེ་ནི་
ཧིན་དྷུ་བ་གཅིག་པུ་ཙམ་ཞིག་ལ་གཏོགས་པའི་ལྷ་ཞིག་མིན་པར། དེ་ནི་མ་ཡུམ་
རྒྱ་གར་རང་ཉིད་ཀྱི་དཀོན་མཆོག་གི་ལྷ་ཞིག་རེད། ཅེས་འགྲེལ་བཤད་བརྒྱབས།
བསམ་བློགཏིང་ཟབ་ཅིང་ཞིབ་རང་ཆས་སུ་ཐོན་པའི་མོས་གུས་ཀྱི་རྣམ་འགྱུར་
ཞིག་ཕེ་རེ་ཤུ་བྷ་བྷུ་ཡི་གདོང་ལ་མངོན་བཞིན་དུ། ཁོའི་མིག་གཉིས་ཀ་ཐུར་དུ་ཕབ་
ནས་རེ་ཞིག་དེར་ཁུ་སིམ་མེར་ལྷིང་འཇགས་ཀྱི་ངང་ནས་ཡར་ལངས་ཏེ་བསྡད།
དེ་རྗེས་གྷོ་ར་ཡིས་སུའུ་ཆར་རས་ཐ་ཡི་ཕྱོགས་ལ་ཁ་འཁོར་ཞིང་། མོ་
ནི་རང་ཉིད་ཀྱི་རྐུབ་བཀྱག་སྟེང་དུ་གཡོ་འགུལ་ཅི་ཡང་མེད་པའི་སྒོ་ནས་བསྡད་
-1326-

ཡོད་པ་དང་། སྐབས་དེར་གྷོ་ར་ཡིས་གདོང་ལ་འཛུམ་ཞིག་བསུས་པ་དང་ཆབས་
ཅིག སུའུ་ཆར་རས་ཐ། ཉི་མ་དེ་རིང་ནས་བཟུང་ང་ཁྱོད་ཀྱི་ལམ་སྟོན་བཤེས་
གཉེན་མ་རེད། ངས་ཁྱོད་ལ་ང་རང་ཉིད་ཀྱི་མཆོད་འབུལ་གསོལ་འདེབས་ཀྱི་
རིམ་པ་དེ་ཤེས་སུ་འཇུག་འདོད་ཡོད། དེར་བརྟེན་ཁྱོད་ཀྱིས་ངའི་ལག་པ་ནས་
བཟུང་སྟེ། ང་ཁྱོད་རང་ཉིད་ཀྱི་ལམ་སྟོན་བཤེས་གཉེན་གྱི་འཁྲིས་སུ་འཁྲིད་རོགས།
ཞེས་སྨྲས་པ་དང་མཉམ་དུ་ཁོས་རང་ཉིད་ཀྱི་ལག་པ་གཡས་པ་དེ་སུའུ་ཆར་རས་
ཐ་ཡི་ཕྱོགས་ལ་བསྲིངས།
སུའུ་ཆར་རས་ཐ་མོ་རང་ཉིད་ཀྱི་རྐུབ་བཀྱག་ལས་ཡར་ལངས་ཏེ། མོ་
རང་ཉིད་ཀྱི་ལག་པ་དེ་ཁོའི་ལག་པའི་ནང་དུ་བཞག་ཅིང༌། དེ་རྗེས་གྷོ་ར་ཕེ་རེ་
ཤུ་བྷ་བྷུཡི་མདུན་ཕྱོགས་སུ་ཁ་བསྒྱུར་བ་དང་ཆབས་ཅིག་ཁོ་གཉིས་ཀྱིས་དུས་གཅིག་
ལ་མཉམ་གཅིག་ཏུ་ཕེ་རེ་ཤུ་བྷ་བྷུ་ལ་གུས་འདུད་ཀྱི་ཕྱག་འབུལ་ཞུས།། །།

མཇུག་བསྡུ་བའི་གཏམ།
༅༅། །ནམ་ཞིག་གྷོ་ར་མཚན་མོ་དེར་ཁོ་རང་ཉིད་ཀྱི་ནང་དུ་ཚུར་
ལོག་ནས་ཡོང་སྐབས་སུ། ཁོས་ཨ་ནན་དྷ་མོ་ཡེས་ཁོ་རང་ཉིད་ཀྱི་ཁང་མིག་
གི་མདུན་གྱི་ཁྱམས་སྟེགས་སྟེང་དུ་ཁུ་སིམ་མེར་ཡར་ལངས་ནས་བསྡད་ཡོད་
པ་མཐོང་།
ཁོ། མོའི་འཁྲིས་ལ་ཕྱིན་ནས་མོའི་མདུན་དུ་མར་བསྡད་དེ། ཁོ་རང་
ཉིད་ཀྱི་མགོ་བོ་དེ་ཨ་ནན་དྷ་མོ་ཡེས་ཀྱི་རྐང་པ་གཉིས་ཀྱི་གམ་དུ་མར་བཞག་ནས་
སྐད་ཤུགས་ཆེན་་པོ་དང་བཅས། ཨ་མ། ཁྱེད་རང་ངའི་ཨ་མ་རེད། ངས་
དུས་ཀྱི་བརྒྱུད་རིམ་ཆེས་རིང་པོ་ཞིག་གི་ཁྲོད་དུ་ཕྱོགས་གང་སར་འཁྱམ་ཉུལ་བྱས་
ཏེ་འཚོལ་བཞིན་ཡོད་པའི་ཨ་མ་དེ་ནི། དུས་སྐབས་དེ་དག་ཚང་མའི་བརྒྱུད་
རིམ་ཁྲོད་དུ་ང་རང་ཉིད་ཀྱི་ཁྱིམ་གྱི་ཁང་མིག་ནང་དུ་བསྡད་འདུག ཨ་མ། ཁྱོད་
ལ་སྐྱེ་ས་རུས་ཁུངས་ཀྱི་ཁྱད་པར་མེད་པར་མ་ཟད། ཁྱོད་ཀྱིས་སྐྱེ་བོ་རྣམས་ཀྱི་
བར་ལ་རིགས་རུས་ཀྱི་དབྱེ་འབྱེད་ཀྱང་བྱེད་ཀྱིན་མི་འདུགདེ་ཙམ་མ་ཟད་ཁྱོད་
-1328-

ལ་གཞན་གྱི་ཕྱོགས་ལ་སྡང་སེམས་ཀྱི་ཞེ་སྡང་ཡང་མི་འདུག ཨ་མ། ཁྱོད་
ཁོ་ན་ང་ཚོའི་བདེ་སྐྱིད་ཀྱི་སྤྲུལ་པ་རེད། སྐྱེ་བོ་སུ་ཞིག་རྒྱ་གར་བ་ཡིན་པ་དེ་ནི་
ཁྱོད་ཉིད་རེད། ཁྱོད་ཀྱིས་ལཀྵི་མི་ཡ་ལ་སྐད་བཏང་ནས་ང་ལ་ཆུ་ཤེལ་ཕོར་གང་
འཁྱེར་ཡོང་རོགས་ཞེས་འབོད་སྐུལ་བྱེད་ཐུབ་པ་འདུག་གམ། ཞེས་སྨྲས།། །།

ཐུགས་རྗེ་ཆེ་ཞུ།
བསྒྱུར་རྩོམ་འདི་ཐོག་མར་འགོ་བཙུགས་པའི་རིམ་པ་ནས་བཟུང་ཕྲན་ལ་དངོས་ཤུགས་
བརྒྱུད་གསུམ་ནས་རོགས་རམ་གནང་མཁན་གྱི་གཉེན་ཉེ་སྤུན་མཆེད་ཚང་མ་ལ་
ཐུགས་རྗེ་ཆེ་ཞུ་རྒྱུ་ཡིན། ལྷག་པར་དུ་ཆོས་ཤེས་བཀའ་བློན་མི་རྗེ་སྐུ་ངོ་ཐུབ་བསྟན་
ལུང་རིགས་མཆོག་གིས་ཐུགས་རྗེའི་བརྩེ་གཟིགས་བླ་མེད་གནང་བ་དང་འབྲེལ་དུས་
ཚོད་འགོར་འགྱངས་མེད་པར་དུས་ཐོག་ཏུ་པར་སྐྲུན་གནང་བ་དང༌། ཤེས་རིག་
ལས་བྱེད་པ་སྐུ་ཞབས་ཆུང་ཚེ་རིང་ལགས་ཀྱིས་བསྒྱུར་རྩོམ་འདིའི་དེབ་གཟུགས་ཇུས་
འགོད་གནང་བ་མ་ཟད། གཞུང་འབྲེལ་དང་གཞུང་འབྲེལ་མ་ཡིན་པའི་དུས་ཚོད་
མང་པོ་ཞིག་བསྒྱུར་རྩོམ་འདིའི་ཐད་ལ་བཏང་ནས་མ་ཡིག་དང་དཔྱད་བསྡུར་གནང་
བ་དང༌། གཞན་ཡང་སྨན་རྩིས་ཁང་གི་དགེ་རྒན་མཁྱེན་རབ་དང༌། གྲོགས་རྔ་
བ་བློ་བརྟན། ཆབ་ཚང་འཇམ་དཔལ། རྣམ་གྲྭ་སྐུ་ཞབས་བ་ཛར་འཕྲིན་ལས། ས་
རཱ་མཐོ་སློབ་ཀྱི་དགེ་རྒན་མཚམས་རིང་སྐལ་བཟང༌། ལྡེ་ར་དྷུན་བོད་ཁྱིམ་ལག་
ཤེས་སློབ་གཉེར་ཁང་གི་དགེ་རྒན་བློ་བཟང་ཆོས་འཕེལ། བོད་ཀྱི་རྩོམ་པ་པོའི་མཐུན་
ཚོགས་ཀྱི་ཚོགས་གཞོན་སྐུ་ཞབས་ཀུན་ཐར་དོན་གྲུབ་སོགས་གྲོགས་པོ་མང་པོ་ཞིག་
གིས་ཞུ་དག་སོགས་ཀྱི་རོགས་རམ་གང་ཐུབ་གནང་བ་ལ་སྙིང་ཐག་པ་ནས་ཐུགས་
རྗེ་ཆེ་ཞུ་རྒྱུ་ཡིན། ལྷག་པར་དུ་བསྒྱུར་རྩོམ་འདིའི་བརྒྱུད་རིམ་མང་པོ་ཞིག་གི་སྐབས་
སུ་སྐུ་ཞབས་འཆི་མེད་ལགས་ཀྱིས་དབྱིན་ཡིག་གི་ཚིག་དོན་བསྒྱུར་དཀའ་བ་སྐོར་ཞིག་
ལ་ཐ་སྙད་གསར་བཟོ་བྱེད་རྒྱུའི་གྲོགས་དན་གནང་བ་ལ་ངོས་ཀྱིས་དམིགས་བསལ་
དུ་གོ་སྐབས་འདི་བརྒྱུད་ནས་ཐུགས་རྗེ་ཆེ་ཞུ་བཞིན་ཡོད། ཐུགས་རྗེ་ཆེ།
—1330—

༣
རྔ་བ་ཆོས་གྲགས། ཕྱི་ལོ་༡༩༧༠ ལོར་མདོ་སྨད་རྔ་བ་རུ་སྐྱེས། སློབ་
ཆུང་ནས་སློབ་འབྲིང་ལོ་རིམ་གཉིས་པ་བར་དུ་རྒྱ་ཡིག་སློབ་གྲྭ་ཞིག་ཏུ་
ཕྱིན། དེ་རྗེས་རྔ་བའི་སྒོ་མང་དགོན་གྱི་ཆོས་སྒོར་ཞུགས་ཏེ་བོད་ཡིག་
འབྲི་ཀློག་གི་འགོ་བཙུགས། སྔ་རྗེས་སུ་སྒོ་མང་སྒར་དགའ་ལྡན་བསླབ་
གསུམ་ཟུང་འཇུག་བདེ་ཆེན་གླིང་དང་བླ་བྲང་བཀྲ་ཤིས་འཁྱིལ་སོགས་
ནས་ནང་དོན་རིག་པ་གཙོ་བོར་གྱུར་པའི་ཐོག་བོད་རང་གི་རིག་གནས་
ཆེ་ཕྲ་ཀུན་ལ་སྦྱངས། ༡༩༩༠ ལོར་རྒྱ་གར་དུ་སླེབས། སྔ་རྗེས་སུ་རྩེ་
རྣམ་རྒྱལ་གྲྭ་ཚང་དང༌། དཔལ་ལྡན་འབྲས་དཀར་སྤུངས་པ་གཉིས་ནས་
མཚན་ཉིད་རིག་པའི་གཞུང་ལུགས་དང་རྒྱུད་སྡེ་ཆོས་སྤྱོད་སོགས་ལ་
ལོ་བཅུའི་རིང་སློབ་གཉེར་བྱས་ཤིང༌། ཞོར་ལ་ལེགས་སྦྱར་དང་དབྱིན་
ཇི་གཉིས་ལ་ཅུང་ཟད་སྦྱངས། ལོ་དེ་དག་གི་སློབ་སྦྱོང་གི་བར་གསེང་
སོགས་སུ་<< དམར་ཆུང་སྙིང་གི་འཕར་ལྡིང >> དང་།
<< གཡག་རོག་ཞོལ་ཆེན་ཁྲོས་པའི་ཧར་སྒྲ >> << སྒྲུང་
རྩོམ་སྙིང་ཁྲག་ཁོལ་བའི་རྦ་རླབས་>> གསུམ་པར་སྐྲུན་བྱས།
༡༩༩༩ ལོར་ལྡི་ལིར་དབྱིན་ཇིའི་མཐོ་སློབ་ཅིག་ནས་
ལོ་འཁོར་གསུམ་ལ་དབྱིན་ཇི་དང་། ལེགས་སྦྱར། ཧིན་དྷི་སོགས་ལ་
ཆེད་མངགས་སུ་སྦྱངས། ༢༠༠༢ ལོར་<< ཆེས་མཐའ་མཇུག་
གི་གསང་བ་>> ཞེས་པའི་དེབ་དེ་བོད་བསྒྱུར་བྱས་ཏེ་པར་དུ་བསྐྲུན།
དེ་རྗེས་<< གྷོ་ར་>> སྒྱུར་འགོ་བརྩམས་ཏེ་༢༠༠༤ ལ་
མཇུག་གྲུབ།།

།། གྲོང་ཁྱེར་ཀ་ལི་ཀ་ཏ་དེ། ཧིན་དྷུ་དང་ཁ་ཆེ། བྷ་རཱ་མོ་དང་ཡི་ཤུ། རང་ཚུགས་དང་
གཞན་བརྟེན། རྒྱལ་ཞེན་དང་མགོ་འདོགས་སོགས་ཀྱི་བསམ་བློའི་ཁྱད་པར་གྱིས་དུམ་བུ་དུ་མར་གྱུར་ལ་
ཉེ་བའི་ཚེ། རང་ཉིད་རྒྱ་གར་བ་གཙང་མར་རློམ་པའི་གྷོ་ར་ཡིས། རྒྱ་གར་གྱི་ལ་རྒྱ་དང་གཅིག་སྒྲིལ་གྱི་
ཆེད་དུ། དྲང་ཚུགས་ཀྱི་གོམ་སྟབས་སྤོས་ཤིང་། རྩོད་པའི་ང་རོ་བསྒྲགས། ཐ་ན་ཧིན་དྷུའི་གོམས་སྲོལ་
ཕྲ་མོ་ཚུན་ནས་གཅེས་འཛིན་བྱེད་འདོད་ཀྱི་གྷོ་རས། སྒང་གཤོང་མི་སྙོམ་པའི་སྤྱི་ཚོགས་དང་བཙོན་ཁང་།
གཤིས་སྤྱོད་མི་གཅིག་པའི་མི་སྣ་མང་པོར་འཕྲད་རྗེས་ཀྱི་མཐའ་སྣེ་དེ་ནས། རང་ཉིད་ཀྱི་ཁྲག་རྩའི་ནང་
རྒྱ་གར་བའི་ཁྲག་རྒྱུན་བཞུར་གྱིན་མེད་པ་རྟོགས་ཀྱང་། ཁོ་རང་རྒྱ་གར་བ་མིན་སྙམ་པའི་འདུ་ཤེས་མ་
སྐྱེས། མཐའ་མཇུག་ཏུ། གྷོ་རས་གྲི་དངོ་ལྟ་བུའི་གཡང་གཟར་བརྒྱུད་དེ། རང་གི་མཐར་ཐུག་གི་ལམ་
ཆེན་ཏེ། ཆགས་སྡང་གི་སད་སེར་དང་ཕྱོགས་རིས་ཀྱི་ན་བུན་མེད་པའི་གནས་དེར་བརྩེ་དུང་གི་མེ་
ཏོག་འཐུ་བཞིན་བསྐྱོད།
གྲོགས་པོ་དང་དགྲ་བོ། ཕྲག་དོག་དང་བརྩེ་དུང་། གཞན་ཟེར་དང་མྱོང་རྟོགས། བགྲོ་
གླེང་དང་ཚིག་འཁྲི། རིས་ཡོད་དང་རིས་མེད་བཅས་ཀྱི་ཐད་དུ། དེབ་འདིས་བྱུང་རིམ་སྟབས་བདེ་ལ་
ཚགས་དམ་པ་ཞིག་གི་ལམ་ནས་ཁྱེད་ལ་མྱོང་རྟོགས་ཆེས་ཟབ་མོ་ཞིག་སྐྱེ་འཇུག་པར་ངེས་ལ། དེ་འདྲའི་
མྱོང་རྟོགས་དེ། རྒྱ་གར་གྱི་ཆབ་སྲིད་དང་ཆོས་ལུགས། རིག་གཞུང་བཅས་པའི་ཁ་ཕྱོགས་ཀྱི་ཐད་དུ་ཐེ་
༤མ'ཧོསཱ
གོར་གྱི་སྙིང་དབུས་ནས་གདམས་པའི་མན་ངག་ཟབ་མོ་ཞིག་ཡིན་པར་ཀུན་གྱིས་གླེ ང་།
སྒྲུང་རྩོམ་འདི་ནི་ཐེ་གོར་གྱི་སྒྲུང་རིང་བཅུ་གཉིས་ཡོད་པའི་ནང་ནས་བརྩམས་རིམ་ཨང་ལྔ་
པ་དང་རིང་ཤོས་དེ་ཡིན་ལ། བྷང་ག་ལའི་རྩོམ་རིག་གི་འཕེལ་རྒྱས་མཚོན་པའི་ལམ་རྟགས་ཤིག་ཀྱང་
ཡིན། དེབ་འདིའི་ནང་ཕྱོགས་ཞེན་སྤངས་ནས་འཇིག་རྟེན་གྱི་སྤུན་ཉེའི་འདུ་ཤེས་བསྐྲུན་དགོས་པ་དང༌།
རྒྱལ་ཞེན་རིང་ལུགས་དོར་ཏེ་རྒྱལ་སྤྱིའི་རིང་ལུགས་སུ་བསྒྱུར་དགོས་པ། ཧིན་དྷུ་དང་ཁ་ཆེ་སོགས་ཆོས་
ལུགས་བྱེ་བྲག་པའི་འཐེན་འཁྱེར་དོར་ཏེ། འགྲོ་བ་མིའི་སྤྱི་ཆོས་ཁྱབ་སྤེལ་དགོས་པའི་ཐེ་གྷོར་གྱི་དགོངས་
པ་གསལ་བར་མཚོན་པར་ངོས་འཛིན་བྱེད།། །།
ISBN 81-902269-0-8
9788190226905

