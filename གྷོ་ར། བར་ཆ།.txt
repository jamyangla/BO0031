ར་བཱན་དྲ་ན་ཐ་ཐེ་གར་གྱིས་མཛད་པའི་བརྩམས་སྒྲང་རིང་ཤེས།
རྔ་བཆོས་གྲགསཀྱིས་བསྒྱུར།
བོད་གཞུང་ཤེས་རིག་ལས་ཁུངས་ནས་པར་སྐྲུན་ཞུས

༄༅།། ར་བཱིན་དྲ་ནཱ་ཐ་ཐེ་གོར་ནི། ཕྱི་ལོ་༡༨༦༡ ལོར་རྒྱ་གར་
གྱི་གྲོང་ཁྱེར་ཀ་ལི་ཀཱ་ཏ་རུ་འཁྲུངས། དགུང་ལོ་བཅུ་གཅིག་ནས་ཚིགས་
སུ་བཅད་པའི་སྙན་ངག་སོགས་འབྲི་འགོ་བཙུགས། ཆུང་དུས་སློབ་ཆུང་
ཞིག་ཏུ་ཕེབས་ནའང༌། དེ་རྗེས་ཕེབས་འདོད་མ་བྱུང་བར་བརྟེན་ཁྱིམ་དུ་
བཤེས་གཉེན་བསྟེན་ཏེ་ལེགས་སྦྱར་དང་དབྱིན་ཡིག་སོགས་ལ་རིམ་བཞིན་
སྦྱངས། དགུང་གྲངས་ཉེར་གཉིས་ལ་གཉེན་སྒྲིག་གནང་ཞིང་དེ་རྗེས་
དབྱིན་ཡུལ་གྱི་རྒྱལ་ས་ལོན་དྲོན་དུ་མཐོ་སློབ་ཀྱི་སློབ་ཚན་སྐོར་ཞིག་སྦྱང་
དུ་ཕེབས། ལོ་གཉིས་ཀྱི་རྗེས་སུ་རྒྱ་གར་དུ་ཕེབས་ནས་བྷང་ག་ལའི་སྐད་
ཡིག་ནང་དུ་རྩོམ་ཡིག་སྣ་ཚོགས་སྤེལ་རྒྱུའི་འགོ་བཙུགས་ཤིང་མི་རིང་
བར་མཚན་སྙན་གྱི་གྲགས་པ་ཤར་ཕྱོགས་བྷང་ག་ལའི་ཡུལ་དུ་ཁྱབ།
ལོ་ཤས་རྗེས་སུ་བྷང་ག་ལའི་ནང་དུ་སློབ་ཆུང་ཞིག་བཙུགས་ཏེ་ཁོང་རང་
ཉིད་ཀྱིས་དགེ་རྒན་གྱི་ཕྱག་ལས་གནང་བ་དང་ཆབས་ཅིག་བློས་ཐུབ་ཀྱི་
གྲོགས་པོ་སྐོར་ཞིག་ལ་གླ་མེད་དུ་སློབ་ཁྲིད་དང་། གཞན་འཛིན་སྐྱོང་སོགས་
དང་འབྲེལ་བའི་ལས་དོན་ཐད་ལ་འབོད་སྐུལ་བྱས་ཏེ། ཉམ་ཐག་སློབ་ཕྲུག་ry
མང་པོ་ལ་སློབ་སྦྱོང་གི་གོ་སྐབས་སྩལ། ༡༩༡༣ ལོར་ནོར་ཝེལ་རྩོམ་རིག་
གི་བྱ་དགའ་ཐོབ། ལོ་དེའི་ཡས་མས་ཤིག་ནས་ཁོང་གི་བརྩམས་ཆོས་རྣམས་
2
སྐད་ཡིག་སྣ་ཚོགས་ཀྱི་ནང་དུ་བསྒྱུར་རྒྱུའི་འགོ་ཚུགས། བརྒྱུད་རིམ་དེ་
དག་གི་ཁྲོད་ནས་ཁོང་གི་མཚན་སྙན་འཛམ་གླིང་ཧྲིལ་པོར་ཁྱབ། དགུང་
གྲངས་བརྒྱད་ཅུ་པ་སྟེ། ༡༩༤༡ ལོར་འཁྲུངས་ཡུལ་དུ་སྐུ་གཤེགས།
ཁོང་ནི་སྙན་ངག་པ་ཙམ་ཞིག་ཏུ་མ་ཟད། རོལ་དབྱངས་དང་རི་མོ་སོགས་
སྒྱུ་རྩལ་སྣ་ཚོགས་དང༌། གྲུབ་མཐའ་འདྲ་མིན་གྱི་ཕྱོགས་ལ་མཁྱེན་རྒྱ་
ཤིན་ཏུ་ཡངས་ཤིང་། དུས་རབས་ཉི་ཤུ་པའི་ནང་གི་རྒྱ་གར་གྱི་རིག་གཞུང་
གི་མེས་པོ་ལྟ་བུ་ཞིག་ཡིན།།

༄༅།། པད་དཀར་ལྡུམ་རའི་ནང་གི་ལྷ་ཡི་ཕོ་ཉ།
བར་ཆ།
རཱ་བཱིན་དྲ་ནཱ་ཐ་ཐེ་གོར་གྱིས་བརྩམས།
རྔ་བ་ཆོས་གྲགས་ཀྱིས་བསྒྱུར།

གྷོར།
ར་བཱིན་དྲ་ནཱ་ཐ་ཐེ་གོར་གྱིས་བརྩམས།
རྔ་བ་ཆོས་གྲགས་ཀྱིས་བོད་ཡིག་ཏུ་བསྒྱུར།
ཕྱི་ལོ་༢༠༠༤ ཕྱི་ཟླ་༡༢ ནང་པར་ཐེངས་དང་པོ་དཔར།
༣000
དཔར་གྲངས་
དཔར་ཡུལ། ལྡི་ལི།
པར་སྐྲུན་བདག་དབང་། (པྱེ རྔ་བ་ཆོས་གྲགས།
རྒྱལ་སྤྱིའི་ཚད་ལྡན་དེབ་རྟགས། ISBN 81-902269-0-8
GORA
BYRABINDRANATH TAGORE
TranslatedfromBengalibyW.W. Pearson
TranslatedfromEnglishbyNgawaChoedak
Copyright©2004byNgawaChoedak
PrintedatArchana,NewDelhi.
Tel.:011-24311992,24322834
ISBN 81-902269-0-8
Acknowledgement:་
FinancialsupportfromSOIR-IM(SwedishOrganization
Individuell
Människohjälp ForIndividualRelief))hasmadethis publicationpossible.

Cable : SHERIG
བོད་གཞུང་ཤེས་རིག་ལས་ཁུངས་Phones: 01892-222572
01892-222721
Fax :01892-223481
DEPARTMENTOFEDUCATION e-mail : education@gov.tibet.net
Web : www.tcewf.org
1དོལའང་དཤས CENTRALTIBETANADMINISTRATION
OFHISHOLINESSTHEDALAILAMA
GANGCHENKYISHONG
DHARAMSHALA-176215
DISST.KANGRA,H.P.
RefNo. INDIA
པར་སྐྲན་གླེང་བརྗོད།
༄༅།། འཛམ་གླིང་ནང་མཚན་སྙན་ཡོངས་སུ་གྲགས་པའི་རྒྱ་གར་གྱི་མཁས་དབང་ར་བཱིན་
དྲ་ནཱ་ཐ་ཐེ་གོར་མཆོག་གིས་མཛད་པའིབཅོས་སྒྲུང་རིང་ཤོས་གྷོ་ར་ཞེས་བྱ་བ་འདི་ཉིད། སྐུཞབས་
རྔ་བ་ཆོས་གྲགས་ལགས་ཀྱིས་དང་བ་ཆེན་པོས་བོད་སྐད་དུ་ཕབ་བསྒྱུར་གནང་བ་ལྟར། ད་ལམ་
པར་སྐྲུན་ཐུབ་པར་དགའ་བ་ཆེ།
ལྗགས་རྩོམ་འདིའི་བསྟན་དོན་རྣམས་བོད་ཀྱི་ད་ལྟའི་གནས་སྟངས་དང་འདྲ་ཙམ་ཡོད་
པར་མ་ཟད། ལྷག་པར་བཅོས་སྒྲུང་འདིའི་དགོངས་པའམ་སྲོག་ལྟ་བུའི་སྙིང་དོན་དེ། རང་
ཅག་བོད་མིའི་མགོན་དཔུང་སྤྱི་ནོར་ྋགོང་ས་ྋ སྐྱབས་མགོན་ཆེན་པོ་མཆོག་གི་བཀའ་སློབ་ལམ
སྟོན་གྱི་མཐུན་ཕྱོགས་སུ་འབབ་ཅིང་གཞོལ་བ་ཞིག་ཏུ་སྣང་ལ། དེ་འདྲའི་དགོངས་པ་མཚོན་
བྱེད་ཀྱི་ཐབས་སམ་སྒྱུ་རྩལ་ཡང་ཆེས་ཁྱད་དུ་འཕགས་པའི་ཆ་ནས། བསྒྱུར་རྩོམ་འདི་བོད་ཀྱི་
དེང་རབས་རྩོམ་རིག་གི་ཁ་ཕྱོགས་ལེགས་ལམ་དུ་དཀྲི་བའི་རྐྱེན་དུའང་འགྱུར་རེ་ཆེ་བས། བོད་
འགྱུར་བྱེད་པོའི་ལེགས་བྱས་ཀྱི་སྐལ་བ་མི་ཕྲ་བར་སེམས།
བཅོས་སྒྲུང་འདི་མཛད་མཁན་མཁས་དབང་དེ་ཉིད་ཀྱིས་དབུས་སྐྱེ་འགྲོ་ཀུན་ལ་བཀའ་
དྲིན་ཆེ་བའི་འཕགས་ཡུལ་གྱི་སྐྱེས་ཆེན་དམ་པ་རྣམས་ལ་རྗེས་དྲན་གུས་འདུད་དང་། བོད་ཀྱི་སྣོད་
བཅུད་རིག་གཞུང་དང་བཅས་པ་ཆགས་འཇིག་གི་མཚམས་སུ་སླེབས་སྐབས་འདིར། སྐུ་ཞབས་
རྔ་བ་ཆོས་གྲགས་ལགས་ནས་སྔོན་བྱོན་བོད་ཀྱི་ལོ་ཙཱ་བ་དྲིན་ཆེན་རྣམས་ཀྱི་སྲོལ་ལྟར། ཁེ་གཉེར་
གྲགས་འདོད་སྤངས་ཏེ་དེབ་འདི་བརྩོན་པ་ཆེན་པོས་བོད་སྐད་དུ་ཕབ་བསྒྱུར་གནང་བར་ཐུགས་རྗེ་ཆེ་
ཞུ། བོད་གཞུང་ཤེས་རིག་ལས་ཁུངས་ནས། ཕྱི་ལོ་༢༠༠༤ ཟླ་༡༢ ཚེས་༡༥ ལ།། །།

ལེའུ་ཉེར་བདུན་པ།
རང
༄༅། །ཁྲིམས་དཔོན་སྐུ་ཞབས་བྷི་རོན་ལོ་དགོང་མོའི་སྤྲོ་འཁྱམ
ཤིག་གི་ཆེད་དུ་ཧ་རན་དང་ལྷན་དུ་རྒྱུག་ཆུའི་ཉེ་འགྲམ་དུ་ཕྱིན་པ་དང༌། ཁོའི་
བཟའ་ཟླས་ཕེ་རེ་ཤུ་བྷ་བྷུ་ཡི་བུ་མོ་རྣམས་ཁྲིད་ནས་གླ་འཁོར་ཤིང་རྟ་ཞིག་གི་ནང་
དུ་ཞུགས་ཏེ་ས་ཆ་གཞན་ཞིག་ཏུ་ཕྱིན།
སྐུ་ཞབས་བྷི་རོན་ལོ་ལ་མཚམས་མཚམས་སུ་ཁོ་རང་ཉིད་ཀྱིས་བརྩི་མཐོང
ཆ་འཇོག་བྱེད་སའི་བྷང་ག་ལ་ཡི་ངོ་ཤེས་ཁ་ཤས་ལ་མགྲོན་འབོད་བྱས་ཏེ། ཁོ་
རང་གི་ཁང་པའི་ནང་གི་མེ་ཏོག་ལྡུམ་ར་ནང་ནས་སྤྲོ་སྐྱིད་ཀྱི་གླིང་ག་གཏོང་རྒྱུའི་
གོམས་གཤིས་ཤིག་ཡོད་པར་མ་ཟད། ས་གནས་དེའི་མཐོ་འབྲིང་སློབ་གྲྭའི་བྱ་
དགའ་སྤྲོད་འབུལ་གྱི་གཙོ་སྐྱོང་དེ་ཏན་ཏན་ཁོས་བྱེད་ངེས་པ་ཞིག་རེད། གལ་
ཏེ་འབྱོར་ལྡན་གྱི་ཁྱིམ་ཚང་ཞིག་གིས་གཉེན་སྒྲིག་མཛད་སྒོའི་རྟེན་འབྲེལ་ཐོག་ལ་
ཁོ་ལ་གཟེངས་བསྟོད་ཀྱི་མགྲོན་འབོད་བྱས་ནའང༌། ཁོ་ཏན་ཏན་བཀའ་དྲིན་
བསམ་ཤེས་ཀྱི་སྒོ་ནས་རེ་བ་དྲག་ཏུ་བཏབ་པའི་མགྲོན་འབོད་དེ་ལ་བསྟུན་ཤེས་
429-

བྱེད་མཁན་ཞིག་ཡིན་པར་མ་ཟད། ད་དུང་ཁོ་ལ་ནམ་ཞིག་གི་ཚེ་སྤྱིར་བཏང་
གི་གསོལ་སྟོན་ཞིག་ལ་ཡོང་རྒྱུའི་ཐུགས་རྗེའི་འབོད་སྐུལ་བྱས་ནའང་ཁོ་རྒྱབ་བརྙས་
རྐུབ་བཀྱག་ཆེན་པོ་ཞིག་གི་ནང་དུ་དུས་ཡུན་གང་འཚམ་ལ་བསྡད་དེ། གླུ་གཞས་
ཁ་ཤས་འགོ་ནས་མཇུག་བར་དུ་ངང་རྒྱུད་རིང་པོ་བྱས་ནས་ཉན་རྒྱུ་ལ་འབད་བརྩོན་
བྱེད་མཁན་ཞིག་རེད། ལོ་འདིའི་སྔོན་ལ་ཁྲིམས་དོན་ངོ་ཚབ་པ་ཞིག་གི་ནང་
དུ་འཁྲབ་སྟོན་ཞིག་བྱས་པ་དང༌། ཁོ་འཁྲབ་སྟོན་དེའི་ནང་གི་བྱིས་པ་གཉིས་
ཀྱི་ཀུན་སྤྱོད་འཁྱེར་སྟངས་ལ་སྤྲོ་བ་ཤིན་ཏུ་བརྟས་པར་བརྟེན། ཁོས་བྱིས་པ་
གཉིས་ཀྱིས་གཏམ་བརྗོད་དེ་བསྐྱར་དུ་ཁོའི་མདུན་དུ་འཁྲབ་སྟོན་བྱེད་རྒྱུའི་དམིགས་
བསལ་གྱི་འབོད་སྐུལ་ཞིག་ཀྱང་བྱེད་མྱོང་ཡོད་པ་ཞིག་རེད།
ཁོའི་བཟའ་ཟླ་དེ་ཆོས་ལུགས་ཁྱབ་སྤེལ་གཏོང་མཁན་ཞིག་གི་བུ་མོ་ཡིན་པ་
དང་། མོས་རང་ཉིད་ཀྱི་ཁང་པའི་ནང་ལ་ཡང་ནས་ཡང་དུ་ཆོས་ལུགས་ཁྱབ་སྤེལ་
བྱེད་པའི་གོ་གནས་ཡོད་པའི་མཛངས་མ་རྣམས་ལ་གསོལ་ཇའི་མགྲོན་འབོད་བྱེད་
བཞིན་ཡོད་པ་དང་། མོས་རྫོང་ཁག་དེའི་ཆེད་དུ་བུ་མོའི་སློབ་གྲྭ་ཞིག་བཙུགས་ཡོད་
པར་མ་ཟད། སློབ་གྲྭ་དེའི་སློབ་ཕྲུག་རྣམས་སྐྱེད་སྲིང་བྱེད་རྒྱུའི་ཐོག་ལ་ཡང་འབད
བརྩོན་དྲག་པོ་བྱེད་བཞིན་ཡོད་པ་ཞིག་རེད། ཕེ་རེ་ཤུ་བྷ་བྷཱ་ཡི་བུ་མོ་རྣམས་ཀྱིས་སློབ་
ཚན་ཐོག་ལ་ཚུལ་ཇི་ལྟར་སློབ་སྦྱོང་བྱེད་བཞིན་ཡོད་པ་མཐོང་བ་ལ་བརྟེན་ནས། མོས་
ཁོང་ཚོ་ལ་རྟག་ཏུ་སེམས་ཤུགས་སྤེལ་བཞིན་ཡོད་པ་དང༌། ད་ཆར་ཁོང་ཚོའི་བར་
ལ་རྒྱང་ཐག་རིང་པོས་ཆོད་ནས་ཡོད་ནའང་མོས་ཁོང་ཚོལ་འདྲིས་ཡོད་ཀྱི་ཡི་གེ་གཏོང་
བ་མ་ཟད། ཡེ་ཤུའཁྲུངས་སྟོན་གྱི་ཉིན་མོ་ལ་རྟག་ཏུ་ཁོང་ཚོ་ལ་ཆོས་ལུགས་ཀྱི་དཔེ་
ཆ་རྔན་པ་ལ་སྐུར་བཞིན་ཡོད་པ་ཞིག་རེད།
-430·

སོ་ནམ་ཞིང་ལས་ཀྱི་མཛད་སྒོ་འགོ་བཙུགས་མ་ཐག་ཏུ་ཁྱིམ་བདག་མ་བྷ་
རོ་དྷ་རང་གི་བུ་མོ་རྣམས་དང་། དེ་བཞིན་དུ་ཧ་རན་དང་བཅས་མཉམ་དུ་འཁྲབ་
སྟོན་དེ་ལ་འབྱོར། སུའུ་དྷེར་དང་བྷི་ནོ་གཉིས་ལ་གཞུང་གི་འཛིན་སྐྱོང་འོག་ཏུ་
ཡོད་པའི་སྡོད་ཤག་གྲ་སྒྲིག་བྱས་པར་མ་ཟད། ཁོང་ཚོ་ལ་དགོས་པའི་མཐུན་
རྐྱེན་རྣམས་ཆ་ཚང་མཁོ་སྤྲོད་བྱས།
ཕེ་རེ་ཤུ་བྷ་བྷུ་འདི་འདྲའི་རིགས་ཀྱི་བསམ་བློའི་ངར་ཤུགས་དང་བྲེལ་ཚུབ་
ལ་གཡོ་འགུལ་མེད་པར་འདུག་མི་ཐུབ་པར་བརྟེན། ཁོ་གཅིག་པུ་རྟག་ཏུ་ཁེར་
རྐྱང་དུ་ཕར་ཕྱོགས་སུ་གྲོང་ཁྱེར་ཀ་ལི་ཀ་ཏཱའི་ནང་དུ་ལུས་འགྲོབ་ཞིག་རེད། སུའུ་
ཆར་རས་ཐ་ཡིས་ཁོ་ལ་རོགས་པ་བྱེད་རྒྱུའི་ཆེད་དུ་ཁོ་དང་མཉམ་དུ་འདུག་རྒྱུའི་
འབད་བརྩོན་གང་ཡོང་བྱས་ནའང་། ཕེ་རེ་ཤུ་བྷ་བྷུ་ཡིས་ཁྲིམས་དཔོན་གྱི་མགྲོན་
འབོད་དེ་ལ་ངོས་ལེན་བྱས་པ་དེ་ནི་ལས་འགན་ལྟ་བུ་ཞིག་ཏུ་བརྩིས་ནས་མོ་ཡང་
དེར་མངག་རྫོང་བྱེད་རྒྱུའི་ཐོག་ལ་ཨུ་ཚུགས་ནན་ཆེར་བྱས།
འཁྲབ་སྟོན་དང་གྱེར་འདོན་རྣམས་ཉི་མ་གཉིས་ཀྱི་རྗེས་ཀྱི་མཚན་མོ་ཞིག
ལ་ཁྲིམས་དཔོན་གྱི་ཁང་པ་ལ་བྱེད་རྒྱུ་གཏན་འཁེལ་ཟིན་ཡོད་པ་དང་། རྫོང་
ཁག་དེའི་དོན་གཅོད་འགན་འཛིན་དང༌། དེ་བཞིན་དུ་མངའ་སྡེའི་སྲིད་འཛིན་
གཞོན་པ་དང་ཁོའི་བཟའ་ཟླ་གཉིས་ཀྱང་འཁྲབ་སྟོན་དེ་ལ་ངོ་ཕེབས་བྱེད་རྒྱུ་ཡིན་
པར་མ་ཟད། ཁྲིམས་དཔོན་གྱིས་ཉེ་འབྲེལ་ན་ཡོད་པའི་རྫོང་ཁག་རྣམས་མ་ཟད་
གྲོང་ཁྱེར་ཀ་ལི་ཀ་ཏཱའི་ནང་གི་དབྱིན་ཇི་གྲོགས་པོ་མང་པོ་ཞིག་ལ་ཡང་མགྲོན་
འབོད་བྱས་ཡོད་པ་ཞིག་རེད། དེ་ཚོ་ལ་མཐུན་རྐྱེན་སྣེ་ལེན་གྱི་གྲ་སྒྲིག་བྱེད་རྒྱུའི་
ཆེད་དུ་བྷང་ག་ལ་ཡི་མི་ཁ་ཤས་འདེམ་སྒྲུག་བྱས་ཡོད་པ་དེ་བདེན་ནའང་། ཡུལ་
431-

སྲོལ་གོམས་གཤིས་ལ་ཞེན་པ་ཆེ་བ་རྣམས་ཀྱི་ཆེད་དུ་ཟུར་ཏུ་མེ་ཏོག་ལྡུམ་རའི་ནང་
དུ་གུར་ཞིག་གྲ་སྒྲིག་བྱེད་ངེས་རེད་ཅེས་བརྗོད་པ་དེ་དཀྲོག་གཏམ་ཞིག་རེད།
ཧ་རན་གྱིས་དུས་ཡུན་ཤིན་ཏུ་ཐུང་ཐུང་ཞིག་གི་རིང་ལ་ཁོའི་ཁ་བརྡ་ལབ་
གླེང་བྱས་པའི་ཚད་གཞི་ཤིན་ཏུ་མཐོ་བ་དེས་ཁྲིམས་དཔོན་ལ་སྤྲོ་དགའི་འདུ་འགོད་
སྤེལ་ཡོད་པར་མ་ཟད། ཁོའི་སྤྱིར་བཏང་མ་ཡིན་པའི་ཡེ་ཤུ་དཔེ་ཆ་རྣམས་ཀྱི་
སྐོར་གྱི་ཤེས་ཡོན་ལ་ཡང་དབྱིན་ཛིའི་སྐུ་དྲག་དེ་ཧང་སངས་པར་གྱུར། དེ་འདྲ་
ཡིན་དུས་སྐུ་ཞབས་བྷི་རོན་ལོ་ཡིས་ཁོ་ལ། ག་རེ་བྱས་ནས་ཁྱོད་ཡེ་ཤུ་བ་རུ་འགྱུར་
རྒྱུ་ལ་ཉེ་བའི་མཚམས་སུ་སླེབས་སྐབས། ཁྱོད་ཀྱིས་རང་ཉིད་དེར་འགྱུར་བ་
ལ་བཀག་སྡོམ་བྱས་པ་ཡིན་ནམ། ཞེས་དྲིས།
དགོང་མོ་འདི་ལ་ཁོ་གཉིས་མཉམ་འཛོམས་བྱེད་རྒྱུའི་ཁ་ཆད་བྱས་ཡོད་པ་
ལྟར། ཁོ་གཉིས་ཀྱིས་རྐང་པ་བརྒྱབས་ནས་རྒྱུག་ཆུའི་ཉེ་འགྲམ་དུ་ཕྱིན་ཏེ། བྷ་
རཱ་མོ་ཡི་ཚོགས་ཁག་གི་ཕྱོགས་ལ་ཁ་ཚ་དགོས་གཏུགས་དང་ཧིན་དྷུགསར་བརྗེ་བྱེད་
པའི་ཐབས་ལམ་ལེགས་ཤོས་ཀྱི་སྐོར་ལ་གྲོས་བསྡུར་བྱས་ནས་ཡོད་པའི་སྐབས་དེར།
ཁོ་གཉིས་ཀྱི་ཁ་བརྡའི་དཀྱིལ་ལ་གྷོ་ར་གློ་བུར་དུ་ཡར་ཐོན་ཏེ་དབྱིན་ཇིའི་སྐུ་དྲག་དེ་ལ།
སྐུ་ཞབས་དགོང་དྲོའི་བདེ་ལེགས། ཞེས་སྐད་ཆའི་མདུན་བསུས།
ཁོས་ཁ་རྩང་དབྱིན་ཇི་ཁྲིམས་དཔོན་དེ་དང་ལྷན་དུ་ངོ་གཏུགས་བཅར་
འདྲི་བྱེད་རྒྱུའི་དུས་ཚོད་ཅིག་འཐོབ་རྒྱུའི་འབད་བརྩོན་བྱས་ནའང་། ཁོས་མགྱོགས་
པོར་དབྱིན་ཛིའི་སྐུ་དྲག་དེ་དང་ལྷན་དུ་ངོ་བཅར་ཡོང་བ་ལ་ཁོའི་གཡོག་པོ་རྣམས་
ལ་ངེས་པར་དུ་ཤོ་ཁྲལ་སྤྲོད་དགོས་ཡོད་པ་ཤེས། སྐྱེ་བོ་སུ་ཞིག་ཀྱང་དེ་ལྟ་བུའི་
སྔོ་ལོའི་རྒྱལ་མཚན་འཕྱར་བའི་ཞབས་འདྲེན་གྱི་སྤྱོད་པ་ཞིག་གི་ངོ་གདོང་ལ་བལྟ་
-432-

རྒྱུའི་འདོད་པ་མེད་པར་བརྟེན། ཁོས་དབྱིན་ཇིའི་སྐུ་དྲག་དེའི་དགོང་མོའི་སྤྲོ་
འཁྱམས་ཀྱི་རིང་གི་གོ་སྐབས་ལ་འཇབ་སྒུག་བྱས་པ་ཞིག་རེད། ངོ་གཏུགས་
བཅར་འདྲི་འདིའི་རིང་ལ་ཧ་རན་དང་གྷོ་ར་གཉིས་ཀྱིས་ཕན་ཚུལ་གཅིག་གིས་
གཅིག་སྔོན་ཆད་ངོ་ཤེས་ཀྱི་ཡོད་པའི་རྟགས་མཚན་གང་ཡང་མ་བསྟན།
ཁྲིམས་དཔོན་དེ་དེ་བས་ཀྱང་གློ་བུར་དུ་ཐོན་པའི་མཐོང་སྣང་དེ་ལ་ཧང་
སངས་པར་གྱུར། དེ་ནི་ཚོན་བཅུ་གཉིས་ཀྱི་ཚད་དྲུག་དང་ལྡན་པའི་གཟུགས་
པོ་རིང་པོ། རུས་པ་སྦོམ་ཞིང་ཕྱིར་མངོན་པ། སྙིང་སྟོབས་ཆེ་ཞིང་སེམས་ཐག
ཆོད་པའི་རྣམ་པ་ཅན་ཞིག་སྟེ། ཁོས་སྔོན་ཆད་ནམ་ཡང་མངའ་སྡེ་འདིའི་ནང་
ནས་མི་དེ་ལ་ངོ་ཐུག་བྱུང་མྱོང་ཡོད་མེད་ཡིད་ལ་འཁོར་མ་ཐུབ་པར་མ་ཟད། ཁོའི་
གདོང་དབྱིབས་ཀྱི་རྣམ་པ་ཡང་བྷང་ག་ལ་ཡི་མི་དཀྱུས་མ་ཞིག་དང་མི་འདྲ་ཞིང་།
ཁོས་ས་མདོག་གི་སྟོད་ཐུང་སྤུས་ཀ་ཞན་པ་ཞིག་དང་ནག་ནོག་གི་དྲི་མས་སྦགས་
པའི་སྨད་གཡོག་ཅིག་གྱོན་ཡོད་པ་དང༌། ལག་ཏུ་སྨུག་མའི་བེར་ཀ་ཞིག་བཟུང་
ཞིང་ཁོའི་སྟོད་དཀྲིས་དེ་མགོ་དཀྲིས་ལྟར་དུ་མགོ་ལ་དཀྲིས་ནས་ཡོད་པ་ཞིག་རེད།
གྷོ་ར་ཡིས་ང་གྲོང་གསེབ་སྒོ་སི་ཕེ་རཱ་ནས་ཡོང་མ་ཐག་ཡིན། ཞེས་སྐད་
ཆའི་འགོ་བཙུགས།
སྐབས་དེར་ཁྲིམས་དཔོན་དེས་ཤུ་སྒྲ་ཐུང་ངུ་ཞིག་འཐེན། ཁ་རྩང་རང་
དུ་ཁོ་ལ་རྒྱུས་མེད་ཀྱི་མི་ཞིག་གིས། གྲོང་གསེབ་སྒོ་སི་ཕེ་རཱ་ཡི་ནང་གི་གནས་
ཚུལ་ལ་རྟོག་ཞིབ་ཇུས་གཏོགས་བྱེད་རྒྱུའི་ཐོག་ལ་འབད་བརྩོན་བྱེད་བཞིན་ཡོད་
པའི་གནས་ཚུལ་གསལ་བཤད་ཅིག་འབྱོར་ཡོད་པར་བརྟེན། ཁོའི་སེམས་ལ་
མི་དེ་ཁོ་ཡིན་པ་འདྲ་བསམ་པའི་རྟོག་པ་གཡོས་ཏེ་གྷོ་ར་ཡིས་འགོ་ནས་མཇུག་བར་
433-

དུ་གཟབ་གཟབ་བྱས་ཏེ་ཞིབ་ལྟ་ཞིག་བྱས་པ་དང་ཆབས་ཅིག་འདྲི་རྩད་ཀྱི་མིག་
འབུར་ཚུགས་སུ་བགྲད་བཞིན་དུ། ཁྱེད་རང་ས་ཆ་དེའི་ཆ་ཤས་གང་གི་ཁོངས་
སུ་གཏོགས་པ་ཞིག་ཡིན། ཞེས་དྲིས།
གྷོ་ར་ཡིས། ང་ཡུལ་བྷང་ག་ལ་ཡི་བྲམ་ཟེ་པ་ཞིག་ཡིན། ཞེས་སྨྲས།
ཁྲིམས་དཔོན་གྱིས། ཨོ། ངས་བལྟས་ན། ཁྱོད་དང་གསར་ཤོག་ཁ་
ཤས་དབར་འབྲེལ་ལམ་ཡོད་པ་ཡིན་གྱི་རེད། ཅེས་བཤད།
གྷོ་ར་ཡིས། མིན། ཞེས་སྨྲས།
ཁྲིམས་དཔོན་གྱིས། དེས་ན་ཁྱོད་ཀྱིས་གྲོང་གསེབ་སྒོ་སི་ཕེ་རཱ་ཡི་ནང་
དུ་ག་རེ་བྱས་བསྡད་པ་ཡིན། ཞེས་དྲིས།
གྷོ་ར་ཡིས། ངས་ས་ཆ་དེ་ལ་ཡུལ་སྐོར་སྤྲོ་འཁྱམས་ལྟ་བུའི་ཚུལ་དུ་གོམ་
བགྲོད་བྱས་ནས་དེར་བསྡད་པ་ཡིན་། ངས་ཉེན་རྟོག་པའི་བཙན་གནོན་མིག་
གིས་དངོས་སུ་མཐོང་བར་མ་ཟད། ད་དུང་ཕྱིན་ཆད་དེ་ལས་ཀྱང་མང་པ་ཞིག་
འབྱུང་བ་ཤེས་པ་ལ་བརྟེན་ནས། ང་ཁྱོད་ཀྱི་འཁྲིས་སུ་དེ་ལ་བཅོས་ཐབས་ཀྱི་
ཐབས་ཤེས་ཤིག་ཡོང་བའི་རེ་བ་བཅངས་ནས་ཡོང་བ་ཡིན། ཞེས་སྨྲས།
ཁྲིམས་དཔོན་གྱིས། ཁྱོད་རང་གྲོང་གསེབ་སྒོ་སི་ཕེ་རཱ་ཡི་མི་རྣམས་མ་
རབས་གཡོ་སྒྱུ་ཆེ་བའི་ལེ་ལག་ཆ་ཚང་འཛོམས་ཡོད་པ་ཞིག་ཡིན་པའི་ཤེས་རྟོགས་
ཡོད་པའི་མི་ཞིག་ཡིན་ནམ། ཞེས་སྨྲས།
གྷོ་ར་ཡིས། ཁོང་ཚོ་མ་རབས་གཡོ་སྒྱ་ཆེ་བ་ཞིག་མ་རེད། ཡིན་ནའང་
ཁོང་ཚོ་འཇིགས་སྣང་མེད་པ་དང་རང་དབང་རང་བདག་ཡོད་པ་ཞིག་དང་།
སྲུང་སྐྱོབ་མེད་པར་མི་དྲང་བའི་བྱ་བ་བྱས་པ་ལ་བཟོད་བསྲན་བྱེད་མི་ཐུབ་མཁན་
·434-

ཞིག་རེད། ཅེས་ལན་བརྒྱབས།
དེས་ཁྲིམས་དཔོན་ལ་ཁོང་ཁྲོ་བསླངས་པར་མ་ཟད། ཁོའི་སེམས་ལ་
འདིར་དེང་རབས་ཀྱི་གཞོན་སྐྱེས་རྣམས་ཀྱི་ཁྲོད་ཀྱི་སྐྱེ་བོ་ཀླད་པ་ལ་ཤེས་ཡོན་གྱིས་
འགྱུར་བ་བཏང་བ་ཞིག་འདུག་བསམ་པ་དང་། ཁོས་རང་ཉིད་ཀྱི་དབུགས་ཀྱི་
རྒྱུ་བའི་ཁྲོད་དུ་ཤབ་ཤུབ་ཏུ། “བཟོད་བསྲན་དཀའ་བའི” ཞེས་བཟླས་ཤིང༌།
དེ་རྗེས་སྐད་མགོ་མཐོ་རུ་བཏེགས་ནས། ཁྱོད་ཀྱིས་འདིའི་ཉེ་འཁོར་གྱི་ས་གནས་
ཀྱི་གནས་སྟངས་ཀྱི་སྐོར་གང་ཡང་ཤེས་ཀྱིན་མི་འདུག། ཅེས་སྐད་ཤུགས་དྲག་
པོ་དང་བཅས་སྨྲས་ཤིང་དེས་རེ་ལྟོས་བྱས་པའི་གནད་དོན་དེ་གཙང་ཐག་བཅད།
གྷོ་ར་ཡིས་སྐད་ཤུགས་ཆེན་པོའི་སྒོ་ནས། ཁྱོད་ཀྱིས་ངས་ཁོང་ཚོའི་གནས་
སྟངས་ཤེས་པ་ལས་ཀྱང་ཉུང་བ་ཞིག་མ་གཏོགས་ཤེས་ཀྱིན་མི་འདུག ཅེས་བཤད།
ཁྲིམས་དཔོན་གྱིས། ཁྱོད་ཀྱིས་ཉོན་དང་། ངས་ཁྱོད་ལ་སྔོན་བརྡ་ཞིག
སྤྲོད། གལ་ཏེ་ཁྱོད་ཀྱིས་གྲོང་གསེབ་སྒོ་སི་ཕེ་རཱ་ཡི་གནད་དོན་དང་འབྲེལ་བའི་
ཕྱོགས་སུ་ཇུས་གཏོགས་བྱས་པ་ཡིན་ན། དེ་རྗེས་ཁྱོད་ཀྱིས་ལས་སླ་བོ་བྱས་ནས
མཚམས་འཇོག་བྱེད་ས་ཡོད་པ་མ་རེད། ཅེས་བཤད།
གྷོ་ར་ཡིས། ཁྱོད་ལ་གྲོང་གསེབ་པ་རྣམས་ཀྱི་ཕྱོགས་ལ་ཁ་གཏད་དུ་
བསླངས་པའི་རྟག་པ་མཐའ་བཟུང་གི་ཕྱོགས་ལྷུང་ཞིག་ཡོད་པ་ཡིན་དུས། ཁྱོད་
ཀྱི་སེམས་ནང་ལ་ཁོང་ཚོའི་ནོརའཁྲུལ་རྣམས་ལ་བཅོས་ཐབས་ཀྱི་ཐབས་ཤེས་
ཤིག་མི་བཙལ་རྒྱུའི་སེམས་ཐག་བཅད་ཡོད་པ་རེད། ང་ལ་ཁ་ཕྱོགས་གཞན
གང་ཡང་མེད། ཡིན་ནའང་གྲོང་གསེབ་སྒོ་སི་ཕེ་རཱ་ལ་ཕར་ལོག་འགྲོ་རྒྱུ་ཡིན།
ངས་མི་དེ་ཚོ་ལ་ང་རང་གིས་ཅི་ཐུབ་ཀྱིས་སེམས་ཤུགས་འཕར་འཇུག་པར་མ་
-435-

ཟད། ཁོ་རང་ཚོ་རང་ཉིད་ཀྱི་ཆེད་དུ་ཁོང་ཚོ་ཉེན་རྟོག་པའི་བཙན་གནོན་གྱི་ཁ་
གཏད་དུ་ལང་འཇུག་གི་ཡིན། ཞེས་བཤད།
ཁྲིམས་དཔོན་གྱིས་འགྲོ་མཚམས་ཅུང་ཟད་བཞག་སྟེ། གྷོ་ར་ཡི་ཕྱོགས་
སུ་གློག་འོད་འཁྱུགས་པར་ལྟར་དུ་ཁ་བསྒྱུར་བ་དང་ཆབས་ཅིག་སྐད་ཅོར་ཆེན་
པོས། ཅི་འདྲའི་རང་ཚོད་མི་ཟིན་པའི་ཁེངས་དྲེགས་། ཞེས་སྨྲས།
གྷོ་ར་ཡིས་དེ་ལ་ཕྱིར་ལན་གང་ཡང་མ་བཏབ་པར་ག་ལེར་ཐོན། ཁྲིམས་
དཔོན་གྱིས་ཧ་རན་ལ་སྣང་མེད་ཀྱི་སྒོ་ནས། དེང་སང་ཁྱོད་ཀྱི་ཡུལ་མི་རྣམས་
ཀྱི་རྟགས་མཚན་འདི་དག་ཅི་ཞིག་རེད་དམ། ཞེས་དྲིས།
ཧ་རན་གྱིས་སྐད་གདངས་མཐོན་པོ་བྱས་ཏེ། དེ་ཡིས་ཁོང་ཚོའི་ཤེས་
ཡོན་དེ་གཏིང་ཟབ་ཅིང་ཚད་ལོངས་པ་ཞིག་ཏུ་འགྲོ་བཞིན་མེད་པ་འབའ་ཞིག་
སྟོན་གྱིན་ཡོད་པ་རེད། དེ་ལ་ཆོས་དང་བཟང་སྤྱོད་ཀྱི་བསླབ་བྱ་གང་ཡང་མེད་
པར་མ་ཟད། མི་དེ་ཚོའི་རིགས་ཀྱིས་དབྱིན་ཇིའི་སྐད་ཡིག་གི་རིག་གཞུང་ཁྲོད་
ཀྱི་ལེགས་པའི་ཆ་རྣམས་ལ་འཇུ་ཐུབ་ཀྱིན་མེད་པ་ཞིག་རེད། གང་ཡིན་ཟེར་
ན། མི་དེ་ཚོས་ཁོང་ཚོའི་སློབ་ཚན་བསླབ་བྱ་རྣམས་ངག་ཐོག་ཁོ་ན་ནས་བློ་འཛིན་
བྱས་ཏེ། བླང་དོར་དབྱེ་འབྱེད་ཀྱི་རིགས་གང་ལ་ཡང་ཟབ་སྦྱོང་བྱེད་ཀྱིན་མེད་
པར་བརྟེན། བཟང་བྱས་དྲིན་དུ་མི་གོ་བའི་མི་དེ་ཚོས་རྒྱ་གར་ནང་གི་དབྱིན་
ཛིའི་གཞུང་གི་དབང་སྒྱུར་ཁྲིམས་ལུགས་དེ། ལས་དབང་གིས་བསྐོས་ཐང་ཞིག་
ཡིན་པའི་ངོས་ལེན་གཏན་ནས་བྱེད་མི་ཐུབ་པ་ཞིག་རེད། ཅེས་སྨྲས།
ཁྲིམས་དཔོན་གྱིས་ཚོར་ཤུགས་ཆེན་པོ་དང་བཅས། ཁོང་ཚོས་སྟོན་པ་ཡེ་
ཤུཁས་ལེན་མ་བྱས་བར་དུ་དེ་ལྟ་བུའི་བླང་དོར་དབྱེ་འབྱེད་ཀྱི་རིག་པའིགཞུང་ལུགས་
-436—

ཤིག་ཁོང་ཚོ་ལ་ནམ་ཡང་འཐོབ་མི་སྲིད་པ་ཞིག་རེད། ཅེས་གསལ་བཤད་བྱས།
ཧ་རན་གྱིས། ཕྱོགས་གཅིག་ནས་བསམ་བློ་བཏང་ན་དེ་བདེན་པ་རེད།
ཅེས་ངོས་ལེན་བྱས་པ་དང་ཆབས་ཅིག ཁོ་རང་ཉིད་ཀྱིས་ཡེ་ཤུ་བའི་ལྟ་གྲུབ་
ཁྲོད་ནས་གང་ཞིག་ལ་མོས་མཐུན་བྱེད་ཀྱིན་ཡོད་པ་དང་། གང་ཞིག་ལ་ངོས་
ལེན་བྱེད་ཀྱིན་མེད་པ་སོགས་ཀྱི་ཞིབ་ཕྲའི་ཞིབ་འཇུག་གི་བསམ་གཞིག་ཁྲོད་དུ་
ཞུགས་རྒྱུའི་འགོ་བཙུགས། ཁྲིམས་དཔོན་གྱིས་བློ་རྩེ་གཅིག་ཏུ་བསྒྲིམས་ནས་
བགྲོ་གླེང་དེ་ལ་ཉན་ཏེ། རང་གི་བཟའ་ཟླ་ཕོ་རེ་ཤུ་བྷ་བྷུ་ཡི་བུ་མོ་རྣམས་དང་ལྷན་
དུ་སྡོད་ཤག་ཏུ་ཕྱིན་ནས་ཚུར་ཤིང་རྟ་འཁོར་ལོའི་ནང་དུ་མ་སླེབས་བར་དུ་བསྡད།
གློ་བུར་དུ་ཕྱི་རོལ་ནས་སྐད་ཤུགས་ཆེན་པོས། ཁྱེད་རང་ནང་དུ་ལོག་
གི་མིན་ནམ། ཞེས་བོས་དུས་ཁོས་དུས་ཚོད་འཕྱི་བོ་ཆགས་ཡོད་པ་ངོས་ཟིན།
དེ་ལ་བརྟེན་ནས་ཁོས་རང་གི་ཆུ་ཚོད་ལ་གཅིག་བལྟས་པ་དང་འབྲེལ་སྐད་ཤུགས་
ཆེན་པོས། ཨོ། ལྷའི་དབང་པོ། ཆུ་ཚོད་བརྒྱད་དང་སྐར་མ་ཉི་ཤུ་ལ་སླེབས་
འདུག ཅེས་སྨྲས་པ་དང་ལྷན་དུ་ཤིང་རྟ་འཁོར་ལོའི་ནང་དུ་འཛུལ་ནས་དགའ་
སྤྲོ་དང་བཅས་ཧ་རན་གྱི་ལག་པ་ལ་བསྡམ་བཙུར་ཞིག་བྱས་ཏེ་ངག་ནས། དེ་
རིང་གི་དགོང་མོ་དེ་ཕལ་ཆེ་བ་ཁྱོད་དང་ལྷན་དུ་སྤྲོ་བ་འདྲེནཔའི་ཁ་བརྡ་བྱས་ཏེ་
དགའ་སྤྲོའི་སྒོ་ནས་ཕྱིན་སོང་། ཞེས་སྨྲས།
ཧ་རན་ཕྱིར་ཁོང་ཚོའི་སྡོད་ཤག་ཏུ་འོག་པའི་ལམ་བར་ནས་ཁྲིམས་དཔོན་དང་
ཁོགཉིས་ཀྱི་ཁབརྡ་ག་རེ་བྱས་ཡོད་པའི་སྐོར་ལ་བསྐྱར་དུབསམ་གཞིག་དང་རྗེས་ཟློས་
བྱས། ཡིན་ནའང་ཁོས་གྷོ་ར་གློ་བུར་ཐོལ་རྒྱག་གི་ངང་དུ་དེར་ཡོང་བའི་དོན་རྐྱེན་གྱི་
ཐོག་ལ་ལག་པ་འཆང་བར་བྱེད་རྒྱུའི་ལས་དོན་གང་ཡང་སྒྲུབ་མ་ཐུབ།། །།
437-

ལེའུ་ཉེར་བརྒྱད།
༄༅། །རླུང་རྟ་མ་བརྒྱུགས་པའི་མི་བཞི་ཅུ་ཞེ་བདུན་ཁྲིམས་སའི་འདྲི་
རྩད་མེད་པར་སྐྱེ་བོ་གཞན་རྣམས་ལ་དཔེ་མཚོན་སྟོན་པའི་ཆེད་དུ་བཙོན་ཁང་
གི་ར་བ་ན་བཅུག་ཡོད་པ་དང་།
གྷོ་ར་ཁྲིམས་དཔོན་དེའི་ས་ནས་ཕྱིར་ཐོན་རྗེས། ཁྲིམས་རྩོད་པ་ཞིག་འཚོལ་
དུ་ཕྱིན། ཁོས་གཞན་གྱི་ངག་ནས་སཱ་ཏི་ཁོ་རིས་ས་ཁུལ་དེའི་ནང་གི་
ཁྲིམས་རྩོད་པ་ལེགས་ཤོས་ཤིག་ཡིན་པ་ཤེས། དེར་བརྟེན་ཁོས་རང་ཉིད་ཀྱི
ཁང་པ་རུ་ཁོ་ལ་སྐད་བཏང་ཞིང་། སྐབས་དེར་ཁྲིམས་རྩོད་པ་དེ་རང་གི་སློབ་
གྲོགས་རྙིང་པ་ཞིག་ཡིན་པ་ཡང་ཤེས།
ཁྲིམས་རྩོད་པ་དེས་སྐད་ཤུགས་ཆེན་པོའི་སྒོ་ནས། རེད། ངས་གསལ་
བཤད་བྱས་པ་ཡིན་ན། ང་ལ་སྐད་གཏོང་མཁན་དེ་གྷོ་ར་ཡིན་པ་འདྲ། ཞེས་
དང་། ཁྱོད་ཀྱིས་འདིར་ཅི་ཞིག་བྱེད་ཀྱིན་ཡོད་དམ། ཞེས་སྨྲས།
གྷོ་ར་ཡིས་ཁོ་ལ། གྲོང་གསེབ་སྒོ་སི་ཕེ་རཱ་ཡི་བཙོན་པ་རྣམས་ཕྱིར་གློད་
438-

དཀྲོལ་གཏོང་བ་ལ་བཙོན་འགྲོལ་ཁག་ཐེག་གི་སྙན་ཞུ་ཞིག་ཁྲིམས་ཁང་དུ་འབྲི་
དགོས་པའི་སྐོར་འགྲེལ་བཤད་བརྒྱབས།
སཱ་ཏི་ཁོ་རིས་ཀྱིས། སུ་ཞིག་འགན་ལེན་པ་ལ་འདུག་གི་རེད་དམ། ཞེས་སྨྲས།
གྷོ་ར་ཡིས། འགན་ལེན་པ་ངས་བྱེད་དང་བྱེད། ཅེས་བརྗོད།
སཱ་ཏི་ཁོ་རིས་ཀྱིས། ཁྱོད་ཀྱིས་མི་བཞི་ཅུ་ཞེ་བདུན་གྱི་ཁག་ཐེག་བྱེད་ཐུབ་
ཀྱིན་ཡོད་དམ། ཞེས་དྲིས།
གྷོ་ར་ཡིས། གལ་ཏེ་ཁྲིམས་ཁང་ནང་གི་ལས་བྱེད་པ་རྣམས་ཀྱིས་ཁག་
ཐེག་ལ་བཟོད་སྒོམ་བསམ་ཤེས་བྱེད་ཐུབ་ན། རྒྱུན་ལྡན་གྱི་རིན་འབབ་དེ་སྤྲོད་
རྒྱུའི་ཐོག་ལ་ང་ལ་གྲ་སྒྲིག་ཡོད་ཡོད་པ་ཡིན། ཞེས་སྨྲས།
སཱ་ཏི་ཁོ་རིས་ཀྱིས། དེའི་རིན་འབབ་ཧ་ཅང་ཆེན་པོ་ཆགས་རྒྱུ་རེད།
ཅེས་སྨྲས།
ཁྲིམས་དཔོན་གྱི་ཁྲིམས་ཁང་ནང་དུ་ཁག་ཐེག་གི་སྙན་ཞུའི་ཡི་གེ་དེ་ཉིན་
རྗེས་མར་དུས་ཚོད་འགོར་འགྱང་མེད་པར་ཕུལ། རིང་པོར་མ་ཐོགས་པར་ཁྲིམས་
དཔོན་དེས་ཁ་རྩང་གི་མི་གཟུགས་པོ་རིང་པོ་ལུས་ལ་གྱོན་ཆས་རྙིང་ཧྲུལ་དང་མགོ་
ལ་ཐོད་དཀྲིས་གྱོན་ཡོད་པ་དེ་མཐོང་པ་ལ་བརྟེན་ནས་ཁོས་སྙན་ཞུ་དེ་ལ་ངོས་ལེན་
མ་བྱས། དེར་བརྟེན་ཁོང་ཚོའི་ཁྲོད་ཀྱི་བྱིས་པ་ལོ་བཅུ་བཞི་ནས་རྒན་པ་ལོ་བརྒྱད་
ཅུར་སླེབས་པ་ཐམས་ཅད་ཀྱི་སེམས་ལ་ཕྱིར་འཐེན་གྱི་རེ་བ་ཟད་དེ། བཙོན་
ཁང་དུ་ཟུར་བཀག་དོ་དམ་གྱི་ངང་དུ་བསྡད།
གྷོ་ར་ཡིས་སཱ་ཏི་ཁོ་རིས་ལ་ཁ་མཆུ་དེའི་ཐོག་ལ་འཐབ་རྩོད་བྱེད་རྒྱུའི་རེ་
བ་བརྒྱབས་ཀྱང་། མི་རིང་བར་སཱ་ཏི་ཁོ་རིས་ཀྱིས་ཁྱོད་གནས་གང་ཞིག་ཏུ་གཟུ་

དཔང་གི་མི། རྙོག་འཛིང་འདི་མཐོང་ཐོས་དངོས་སུ་བྱུང་ཡོད་པ་ཞིག་འཚོལ་
དུ་འགྲོ་རྒྱུ་ཡིན་ནམ། ཞེས་བཤད།
ས་ཆ་དེ་རང་ན་འདུག་མཁན་གྱི་མི་རྣམས་ད་ཆར་བཙོན་ཁང་གི་ར་བ་ན་
ཡོད་པ་དང་། དེར་མ་ཟད་ཁོང་ཚོའི་གྲོང་པ་ཁྱིམ་མཚེས་རྣམས་ལ་དབྱིན་ཇི་སྐུ་དྲག་
དེའི་རྨས་སྐྱོན་ཐོག་ནས་རྗེས་འདེད་བཏང་སྟེ། འདྲི་རྩད་ཞིབ་དཔྱོད་ནན་ཆེར་བྱས་
ནས་ས་ཆ་དེ་འཇིགས་སྐྲག་གིས་ཁྱབ་ནས་ཡོད་པ་དང་། ཁྲིམས་དཔོན་དེའི་སེམས་
ལ་ཤེས་ཡོན་ཅན་རྣམས་ཀྱིས་སྲིད་གཞུང་མགོ་རྟིང་སློག་རྒྱུའི་ལས་འགུལ་གྱི་ལྐོག་
ཇུས་ངན་གཡོ་ཞིག་བཤམ་གྱིན་འདུག་སྙམ་པའི་དོགས་པ་ཟ་རྒྱུའི་འགོ་ཚུགས། སྭཱ་
ཏི་ཁོ་རིས་ཀྱིས་གལ་ཏེ་ངས་ང་རང་ཉིད་མདུན་དུ་འདེད་རྒྱུ་ཧ་ཅང་ཐལ་དྲགས་ན།
ཁོས་ང་ལ་ཡང་དོགས་པ་ཟ་རྒྱ་རེད། དབྱིན་ཇི་དང་ཧིན་དྷུའི་མཉམ་འབྲེལ་གྱིགསར་
ཤོག་རྣམས་ཀྱི་ནང་དུ། གལ་ཏེ་རྒྱ་གར་ཡུལ་མི་རྣམས་མཐོ་འདོད་ང་རྒྱལ་ཅན་
ཞིག་ཏུ་འགྱུར་བཅུག་ན། དེ་རྗེས་ས་ཁུལ་དུ་ཡོད་པའི་དབྱིན་ཇི་པ་རྣམས་ཀྱི་ཚེ་སྲོག་
ལ་བདེ་འཇགས་མེད་པ་འབྱུང་གི་རེད་ཅེས་སྐྱོན་བརྗོད་བྱས་དང་བྱེད་བཞིན་ཡོད་
པར་མ་ཟད། དེ་དང་ཆབས་ཅིག་ཏུ་ཡུལ་མི་རྣམས་ཀྱང་རང་ཉིད་ཀྱི་ས་ཆ་ན་འཚོ་
ཐུབ་རྒྱུ་ཧ་ལམ་མི་སྲིད་པ་ཞིག་རེད། ཅེས་སྨྲ་བཞིན་ཡོད་པ་དེ་རེད། ངས་གཉའ་
གནོན་བཙན་འཛུལ་དེ་འཇིགས་སུ་རུང་བའི་སྤྱོད་པ་ཐ་ཤལ་ཞིག་ཡིན་པ་ཤེས་ཀྱིན་
ཡོད། འོན་ཀྱང་དེ་ལ་ང་ཚོས་གདོང་ལེན་བྱེད་རྒྱུའི་ཐབས་ཤེས་གང་ཡང་མེད་པ་
ཞིག་རེད། ཅེས་སྨྲས།
གྷོ་ར་ཡིས་སྐད་ཅོར་ཞིག་བརྒྱབས་ཏེ། ཐབས་ཤེས་ཡོད་པ་མ་རེད་ཨེ།
ག་རེ་བྱས་ནས་ང་ཚོས་ཐབས་ཤེས་བྱེད་མི་ཐུབ་པ་རེད་དམ། ཞེས་སྨྲས།
-440—

སཱ་ཏི་ཁོ་རིས་གད་མོ་ཞིག་བགད་དེ། ངས་ཁྱོད་ལ་སློབ་ཆུང་གི་གནས་
སྐབས་དེ་ནས་བཟུང་ད་བར་འགྱུར་བ་ཅུང་ཟད་ཅིག་ཀྱང་ཕྱིན་མེད་པ་མཐོང་
གི་འདུག ང་ཚོས་གནད་དོན་འདིའི་ཐོག་ལ་སྟབས་བདེ་བོ་བྱས་ནས་ལས་ཀ
གང་ཡང་བྱེད་ཐུབ་རྒྱུ་མ་རེད། གང་ཡིན་ཟེར་ན། ང་ཚོ་ལ་བཟའ་ཟླ་བུ་ཕྲུག་
ཡོད་པར་བརྟེན། ང་ཚོས་དེ་ཚོ་ལ་ལྟ་རྟོག་རོགས་རམ་བྱེད་དགོས་རེད། ང་
ཚོས་ཁོང་ཚོའི་ཆེད་དུ་ཉི་མ་རེ་རེ་ལ་བྱ་བ་ཞིག་མ་བསྒྲུབས་ན། ཁོང་ཚོ་ཏན་ཏན་
ལྟོགས་སྐོམ་གྱི་གདུང་བས་མནར་ཏེ་འཆི་འགྲོ་རྒྱུ་དེ་རེད། སྐྱེ་བོ་གཞན་ཞིག་
གི་ཉེན་ཁ་རང་གི་ཕྲག་པར་བླངས་ནས་རང་གི་བཟའ་ཚང་དང་ནང་མིའི་ཉེན་
ཁ་ལ་མི་འཛེམ་པར་ཤི་ཆོག་ཆོག་ཡོད་མཁན་གྱི་མི་ག་ཚད་འདུག་གམ། ལྷག་
པར་དུ་ང་ཚོའི་རྒྱལ་ཁབ་ནང་ལ་ཁྱིམ་ཚང་ནང་མི་ཟེར་བ་དེ་གནད་དོན་ཆུང་ཆུང་
ཞིག་རེད་དམ། དེའི་ཐོག་ལ་མི་དྲུག་ཆ་གཉིས་ལྷག་གི་བདེ་སྐྱིད་ཀྱི་འགན་འཁྲི་
ཡོད་མཁན་རྣམས་ཀྱིས་གཞན་དྲུག་ཆ་གཉིས་ཀྱི་མི་རྣམས་ལ་ལྟ་རྟོག་བྱེད་རྒྱུའི་
སྤྲོ་བ་སྐྱེད་མི་ཐུབ་པ་སྔ་ས་ནས་ཐག་ཆོད་པ་ཞིག་རེད། ཅེས་སྨྲས།
གྷོ་ར་ཡིས། དེས་ན་ཁྱོད་ཀྱིས་མི་ཉམ་ཐག་དེ་ཚོའི་ཆེད་དུ་བྱ་བ་གང་ཡང་
བསྒྲུབ་ཐུབ་རྒྱུ་མེད་པ་རེད་དམ། ཞེས་དང་། གཞན་ཁྱོད་ཀྱིས་མཐོ་རིམ་ཁྲིམས་
ཁང་དུ་སྙན་ཞུའི་ཡི་གེ་ཞིག་ཀྱང་འབྲི་ཐུབ་ཀྱིན་མེད་པ་རེད་དམ། ཞེས་ཚ་འདྲི་བྱས།
སཱ་ཏི་ཁོ་རིས་ཀྱིས་སྐད་ཆའི་མཚམས་བཅད་དེ། མ་རང་པའི་སྒོ་ནས།
ཁྱོད་ཀྱིས་གནས་ཚུལ་འདི་ངོས་ཟིན་མེད་པ་འདྲ་བོ་ཞིག་རེད། རྨས་སྐྱོན་ཕོག་
པའི་མི་དེ་དབྱིན་ཇི་པ་ཞིག་རེད། དབྱིན་ཇི་པའི་མི་ཚང་མ་རྒྱལ་པོའི་རིགས་
རྒྱུད་རེད། མཐའ་ན་མི་དཀར་པོའི་རིགས་གཅིག་ལ་རྨས་སྐྱོན་ཕོག་ཐུག་བཏང་
441-

བ་ཡིན་ན། དེ་དབྱིན་ཇིའི་གཞུང་ལ་ངོ་ལོག་ཆུང་ཆུང་ཞིག་བྱས་པ་དང་གཅིག་
མཚུངས་རེད། ངས་གྲུབ་འབྲས་གང་ཡང་འཐོབ་རྒྱུ་མེད་པར་ལམ་ལུགས་འདིའི་
ལྡོག་ཕྱོགས་སུ་འཁྱོགས་ནས་ངན་དགུ་ཚང་བའི་ཁྲིམས་དཔོན་དེའི་ལག་འོག་
ཏུ་ལྷུང་འཇུག་གི་མིན། ཞེས་སྨྲས།
གྷོ་ར་ཉིན་རྗེས་མའི་ཆུ་ཚོད་བཅུ་དང་སྐར་མ་སུམ་ཅུའི་ཐོག་གི་མེ་འཁོར་
དུ་ཞུགས་ནས། གྲོང་ཁྱེར་ཀ་ལི་ཀ་ཏཱ་རུ་ཕྱིན་ཏེ། དེ་ནས་གྲོང་ཁྱེར་ཀ་ལི་ཀ་
ཏཱའི་ཁྲིམས་རྩོད་པ་གང་ཡང་རུང་བ་ཞིག་གི་རོགས་རམ་འཚོལ་རྒྱུའི་སེམས་ཐག་
བཅད། ཁོ་མེ་འཁོར་ས་ཚིགས་སུ་འགྲོ་བའི་ལམ་བར་ནས་གློ་བུར་འཇུ་བཟུང་
གི་ཞིབ་བཤེར་འགོག་རྐྱེན་ཞིག་དང་འཕྲད།
ནམ་ཞིག་སོ་ནམ་ཞིང་ལས་ཀྱི་མཛད་སྒོ་མཐའ་མའི་ཉིན་མོ་དེར། ས་
གནས་རུ་ཁག་དང་གྲོང་ཁྱེར་ཀ་ལི་ཀ་ཏཱའི་སློབ་ཕྲུག་ཚོགས་པ་གཉིས་ཀྱི་བར་ལ་
དབྱུག་རྩེད་སྤོ་ལོའི་འགྲན་བསྡུར་ཞིག་བཀོད་སྒྲིག་ཟིན་ནས་ཡོད་པ་དང༌། སློབ་
ཕྲུག་ཚོགས་པའི་རུ་ཁག་གི་སྦྱོང་བརྡར་བྱེད་བཞིན་པའི་སྐབས་སུ། རྩེད་མོ་རྩེད་
མཁན་ཞིག་གི་རྐང་པ་ལ་སྤོ་ལོ་ཕོག་སྟེ་རྨས་སྐྱོན་ཚབས་ཆེན་བྱུང་བ་དང་། རྩེད་
ཐང་གི་ཉེ་འགྲམ་གྱི་ཟུར་ཞིག་ལ་ཆུ་མཛོད་ཆེན་པོ་ཞིག་ཡོད་པར་བརྟེན། སློབ་
ཕྲུག་གཉིས་ཀྱིས་དེ་མ་ཐག་ཏུ་རྨས་སྐྱོན་ཕོག་པའི་རྩེད་མོ་རྩེད་མཁན་དེ་ཆུ་རགས་
ཀྱི་འཁྲིས་སུ་ཁྱེར་ནས་རས་ཀྱིས་དུམ་བུ་ཞིག་ཆུ་ནང་དུ་བསྣན་ནས་སློབ་ཕྲུག་དེའི་
རྐང་པ་བསྡམ་པར་བྱ་བའི་ཚེ། གློ་བུར་དུ་བདེ་སྲུང་ཉེན་རྟོག་པ་ས་ཆ་ག་གེ་མོ་
ཞིག་ནས་ཡོང་སྟེ། སློབ་ཕྲུག་རྣམས་ཀྱི་གཡས་དང་གཡོན་ལ་རྒྱུག་པ་གཞུས་
ནས་བརྗོད་དུ་མི་བཏུབ་པའི་ཚིག་ངན་དམའ་འབེབས་རང་དགར་བེད་སྤྱོད་བྱས།
·442-

ལྟ་སྐོར་རུ་ཁག་སྟེ། གྲོང་ཁྱེར་ཀ་ལི་ཀ་ཏཱའི་སློབ་ཕྲུག་རྣམས་ཀྱིས་ཆུ་མཛོད་
དེ་ཆེད་དུ་གསོག་འཇོག་བྱས་པ་ཞིག་དང་བེད་སྤྱོད་གཏོང་མི་ཆོག་པ་ཞིག་ཡིན་
པ་ཤེས་མེད་པ་ཞིག་རེད། གལ་ཏེ་ཁོང་ཚོས་དེ་ཤེས་ཡོད་པའི་དབང་དུ་བཏང་
བ་ཡིན་ནའང་། ཁོང་ཚོ་རྒྱུ་མཚན་མེད་པར་ཉེན་རྟོག་པས་དམའ་འབེབས་བྱས་
པ་ལ་མགོ་བསྐུར་ནས་འདུག་རྒྱུའི་གཤིས་ཀ་ཡོད་པ་ཞིག་མ་རེད། ཁོང་ཚོ་གཞོན
ནུའི་སྟོབས་ཤུགས་ཡོངས་སུ་རྒྱས་ཡོད་པ་ཤ་སྟག་རེད། དེར་བརྟེན་ཁོང་ཚོས་
མཐོང་ཆུང་དམའ་འབེབས་བྱས་པ་དེ་ལ་དགྲ་ལེན་སློག་རྒྱུ་དེ་འོས་ཤིང་འཚམ་
པ་ལྟ་བུ་ཞིག་ཏུ་བརྩིས་ཏེ། བློ་སེམས་གཅིག་ཏུ་བསྒྲིལ་ནས་དཔུང་ངོམ་བྱེད་བཞིན་
པའི་ངར་སྐད་ཐོས་པའི་ཚེ། ཉེན་རྟོག་པ་དེ་ལས་ཀྱང་མང་བ་ཞིག་ཡར་རྒྱུག་
ཡོང་ཞིང་། དུས་སྐབས་དེ་དང་གཅིག་མཚུངས་སུ་གྷོ་ར་ཡང་གནས་དེར་སླེབས།
གྷོ་ར་ཡིས་སློབ་ཕྲུག་དེ་ཚོ་སྔོན་ཆད་ནས་ངོ་ཡག་པོ་ཤེས་བཞིན་ཡོད་པ་
ཞིག་རེད། གང་ཡིན་ཟེར་ན། ཁོས་ཁོང་ཚོ་ཐེངས་མང་པོར་དབྱུག་རྩེད་སྤོ་
ལོའི་འགྲན་བསྡུར་ལ་ཁྲིད་ཡོད་པ་ཞིག་རེད། དེར་བརྟེན་ནམ་ཞིག་ཁོས་སློབ་
ཕྲུག་དེ་ཚོ་ལ་ཐུབ་ཚོད་གཏོང་བཞིན་ཡོད་པ་མཐོང་དུས། ཁོང་ཚོའི་ཉེན་ཁ་ཐོག་
ལ་ཁོས་རོགས་སྐྱོར་མི་བྱེད་མི་སྲིད་པ་ཞིག་རེད། ཁོས་སྐད་ཤུགས་ཆེན་པོ་དང་
བཅས་ཉེན་རྟོག་པ་ལ། གཟབ་གཟབ་གྱིས། ཁྱོད་ཀྱི་ལག་པ་གཉིས་ཀ་སློབ་
ཕྲུག་དེ་ཚོ་ལ་བཙན་རྒོལ་དྲག་གནོན་བྱེད་པ་ལས་གཡོལ་ཞིག ཅེས་སྨྲས།
དུས་སྐབས་དེར་ཉེན་རྟོག་པ་རྣམས་ཁོའི་ཕྱོགས་སུ་ཁ་འཁོར་ནས་ཁོང་ཚོའི་
མ་རབས་ཐ་ཤལ་གྱི་ཚིག་ངན་རྣམས་ཁོའི་སྟེང་དུ་བེད་སྤྱོད་བྱས། མི་རིང་བར་དེ་
ནམ་རྒྱུན་ལྟར་གྱི་འཐབ་འཛིང་ཞིག་གི་སྒང་ལ་ཕྱིན་ཞིང་། མགྱོགས་པོར་མི་ཚོགས་
443-

མང་པོ་འཚང་ཁ་ཤིག་ཤིག་གི་ངང་དུ་མཉམ་འཛོམ་བྱས་པར་མ་ཟད། སློབ་ཕྲུག་
རྣམས་ཀྱི་གྲངས་འབོར་གྱི་ཁྱུ་ཚོགས་དེ་ཡང་གནས་དེར་འདུས། གྷོར་ཡིས་རོགས་
སྐྱོར་དང་སེམས་ཤུགས་སྤརབ་དང་སྣོསྣེ་འཁྲིད་བྱས་པ་ལ་བརྟེན་ནས་མགྱོགས་པོར་
ཁོང་ཚོའི་ཉེན་རྟོག་པ་ལ་རྒོལ་འཛིང་བྱས་པའི་རྒྱལ་ཁའི་གྲུབ་འབྲས་ལེགས་པར་ཐོབ་
པའི་འོག་ནས། ཉེན་རྟོག་པ་དེ་ཚོའི་ནུས་ཤུགས་དེ་ཁ་འཐོར་དུ་བཏང་། ལྟད་མོ་
པ་རྣམས་ལ་ལས་འགུལ་དེ་སྤྲོ་སྐྱིད་ཀྱི་ཀྱལ་ཀ་བླ་ན་མེད་པ་ཞིག་ཡིན་ནའང་། ལྷོ་
ར་ལ་དེ་བསྟན་བཤིག་ཀྱལ་ཁ་ཞིག་མིན་པའི་ཁུངས་སྐྱེལ་ར་སྤྲོད་ཀྱི་སྐད་ཆ་བཤད་
མི་དགོས་པ་ཞིག་རེད།
ཆུ་ཚོད་གསུམ་དང་བཞི་ཡར་མར་ཞིག་ལ་བྷི་ནོ་དང་ཧ་རན། གཞན་བུ་
མོ་རྣམས་ཀྱིས་ཁོང་ཚོའི་སྡོད་ཤག་ནས་འཁྲབ་སྟོན་སྦྱོང་བརྡར་བྱེད་བཞིན་པའི་སྐབས་
སུ། བྷི་ནོ་ངོ་ཤེས་པའི་སློབ་ཕྲུག་གཉིས་དེར་ཡོང་ནས། གྷོ་ར་དང་ཁོང་ཚོའི་སློབ་
ཕྲུག་ཁ་ཤས་འཛིན་བཟུང་བྱས་ཏེ་ད་ལྟ་ཉེན་རྟོག་པའི་ཟུར་འཇོག་བཀག་ཉར་ཁང་
དུ་ཡོད་པ་དང༌། ཁོང་ཚོས་ཁྲིམས་སའི་ཞིབ་དཔྱོད་ལ་སྡོད་སྒུག་བྱས་ནས་ཡོད་
པའི་སྐོར་གྱི་གནས་ཚུལ་ཆ་ཚང་ཁོ་ལ་བརྡ་ལན་སྤྲད། དེ་ནི་ཁྲིམས་དཔོན་དེའི་ས་
ནས་འཁྲབ་སྟོན་འགོ་འཛུགས་བྱེད་རྒྱུའི་ཉི་མ་གཅིག་གི་སྔོན་ལ་རེད།
གྷོ་ར་བཙོན་འཇུག་བཀག་ཉར་ཁང་གི་ནང་དུ་ཡོད་པའི་གནས་ཚུལ་དེས་
ཧ་རན་མ་གཏོགས་པའི་མི་ཚང་མ་ལ་འདྲོག་ལང་ཞིང་ཧོར་འཐོར་དུ་བཅུག བྷི་
ནོ་དེ་མ་ཐག་ཏུ་ཁོའི་སློབ་གྲོགས་རྙིང་པ་སཱ་ཏི་ཁོ་རིས་ཀྱི་སར་ཕྱིན་ནས་ཁོ་ཁྲིད་
དེ་ཉེན་རྟོག་པའི་ས་ཚིགས་སུ་ཕྱིན།
སཱ་ཏི་ཁོ་རིས་ཀྱིས་བཙོན་འགྲོལ་ཁག་ཐེག་གི་ཆེད་དུ་འབད་བརྩོན་བྱེད་རྒྱུའི་
444

བསམ་ཚུལ་བཏོན་ནའང་། གྷོ་ར་ཡིས་མི་ཞིག་གིས་ཁྲིམས་སར་ཞུ་འབོད་ཀྱི་ངོ་
ཚབ་བྱེད་རྒྱུ་དང་གཏའ་མ་ལ་དངོས་པོ་གང་ཡང་རུང་བ་ཞིག་འཇོག་རྒྱུ་གཉིས་ཀའི་
ཕྱོགས་ལ་སེམས་ཐག་གཙང་བཅད་བྱས་ཏེ་ངོས་ལེན་གཏན་ནས་མ་བྱས།
སྭཱ་ཏི་ཁོ་རིས་ཀྱིས་བྷི་ནོ་ལ་གཅིག་བལྟས་པ་དང་ཆབས་ཅིག ག་རེ་ཞེས་
སྐད་ཅོར་བརྒྱབས་ཏེ། སུ་ཞིག་གིས་གྷོ་ར་སློབ་གྲྭ་མཐར་ཕྱིན་པའི་མི་ཞིག་ཡིན་
པ་སེམས་ལ་འཁོར་ཐུབ་ཀྱི་རེད་དམ། ཁོ་ལ་སྔོན་ཆད་ལས་ལྷག་པའི་ཁ་ཡོད་ལག་
ཡོད་ཀྱི་བསམ་ཤེས་ཤིག་གཏན་ནས་ཐོབ་མེད་པ་འདྲ་བོ་ཞིག་རེད། ཅེས་སྨྲས།
གྷོ་ར་ཡིས། ང་ལ་གྲོཌ་པོ་དང་སྒོར་མོ་ཡོད་པའི་རྒྱུ་མཚན་ཁོ་ན་ལ་བརྟེན་
ནས་དཀའ་སྡུག་གི་གནས་ལས་གློད་དཀྲོལ་ཐོབ་འདོད་ཀྱི་འདུན་པ་མེད། ང་
ཚོའི་གསུང་རབ་རྣམས་གཞིར་བཟུང་བ་ཡིན་ན། ཛ་དྲག་གི་བྱ་བ་ལ་དྲང་བདེན་
བྱེད་རྒྱུ་དེ་རྒྱལ་པོ་ལ་ཉེ་བར་འབྲེལ་བ་ཞིག་རེད། ཁོ་ལ་དྲང་བདེན་མ་ཡིན་པའི་
ནག་ཉེས་ཕྱིར་འཁོར་ངེས་རེད། ཡིན་ནའང་གཞུང་འདིའི་སྟངས་འཛིན་འོག་
ལ་བཙོན་ཁང་གི་ར་བ་ལས་ཕྱིར་འཐོན་པ་ལ་མི་རྣམས་ཀྱིས་ངེས་པར་དུ་སྒོར་
མོ་སྤྲད་དེ་ཉོ་དགོས་པ་དང༌། སོ་སོའི་དྲང་བདེན་དངོས་རྗེན་ཀྱི་ཆེད་དུ། སོ་
སོ་རང་ཉིད་ཀྱི་ཡོད་ཚད་གཏོང་དགོས་ཀྱིན་ཡོད་ན། ང་ལྟ་བུ་ཞིག་ལ་མཚོན་
ན། དེ་ལྟ་བུའི་དྲང་བདེན་ཞིག་གི་ཆེད་དུ་རྒྱ་གར་སྒོར་མོ་གཅིག་གི་བརྒྱ་ཆ་གཅིག་
ཀྱང་གཏོང་འདོད་མེད། ཅེས་བཤད།
སཱ་ཏི་ཁོ་རིས་ཀྱིས། ཁ་ཚེའི་སྟོན་པ་མོ་ཧྭ་མ་དཱའི་ལུགས་སྲོལ་འོག་ལ་ཁྱོད་
ཀྱིས་རང་གི་མགོ་བོ་དེ་ལྐོག་རྔན་གྱི་རིན་འབབ་ལ་གཏའ་མ་འཇོག་དགོས་པ་ཞིག་
རེད། ཅེས་བརྗོད།

གྷོ་ར་ཡིས། དེ་ནི་དྲང་བདེན་གྱི་འཛིན་སྐྱོང་བྱེད་མཁན་རྣམས་ཀྱི་སྐྱོན་ཞིག་
རེད་མ་གཏོགས། རྒྱལ་པོའི་སྐྱོན་ཞིག་མ་རེད། ད་ལྟའི་དུས་སྐབས་འདི་ལ་ཡང་
ཡ་རབས་ཀྱི་བཟང་སྤྱོད་དང་བྲལ་བའི་ཁྲིམས་དཔོན་རྣམས་ཀྱིས་ཕལ་ཆེར་ལྐོག་རྔན
ལེན་བཞིན་ཡོད་པ་རེད། ཡིན་ནའང་ད་ལྟའི་ཁྲིམས་ལུགས་འདིའི་འོག་ལ་ཁྲིམས་
གཏུགས་བྱེད་མཁན་དང༌། ཁྲིམས་འགལ་བྱེད་མཁན་ནག་ཉེས་ཡོད་པ་དང་ནག་
ཉེས་མེད་པ་གང་ཡིན་ནའང་། ལམ་འགྲོ་མེད་པའི་མི་ཞིག་ཡིན་ཕྱིན་ཆད་ལ། དེ་
ནི་ཉམས་ཉེས་འབའ་ཞིག་ཡིན་པར་བརྟེན། ཁོ་རང་ཉིད་རྒྱལ་པོའི་སྒོ་འགྲམ་ན་
ཁྲིམས་ཀྱི་བཅད་མཚམས་ཀྱི་ཆེད་དུ་འགྲོ་དགོས་པ་དང་། ད་དུང་དེའི་ཐོག་ལ་ནམ་
ཞིག་རྒྱལ་པོ་དེ་ཁྲིམས་གཏུགས་བྱེད་པོར་གྱུར་པ་དེའི་ཚེ། ང་ལྟ་བུའི་མི་རྣམས་ཁྲིམས་
འགལ་ནག་ཉེས་འཛུགས་ས་ཞིག་ཏུ་འགྱུར་བར་མ་ཟད། དེ་རྗེས་ཁྲིམས་རྩོད་ངོ་
ཚབ་པ་རྣམས་དང་ཁྲིམས་རྩོད་ཞུ་འབོད་བྱེད་མཁན་ཐམས་ཅད་ཀྱང་རྒྱལ་པོའི་
ཕྱོགས་ལ་གྲལ་ལྟར་བསྒྲིཌ་ནས། ངའི་ཕྱོགས་ལ་ང་རང་གི་ལན་ཆཌ་ཀྱི་ལས་དབང་
ཁོ་ན་མ་གཏོཌ་མི་ལུས་པ་ཞིག་རེད། གལ་ཏེ་དྲང་བདེན་གྱི་རྒྱུ་ཞིག་གིས་འཐུས་
ཀྱིན་ཡོད་ན། ག་རེ་བྱས་ནས་རྒྱལ་པོའི་ཆེད་དུ་གཞུང་གི་ངོ་ཚབ་པ་ཞིག་ངེས་པར་
དུ་འཇོག་དགོས་ཀྱིན་ཡོད་པ་རེད་དམ། ཕྱོཌ་གཞན་ནས་བལྟས་པ་ཡིན་ན། ཞུ་
བའི་རྒྱབ་སྐྱོར་བྱེད་མཁན་གྱི་ཁྲིམས་རྩོད་ཞུ་གཏུཌ་བྱེད་མཁན་རྣམས་ངེས་པར་
དུ་ཁྲིམས་ལུཌ་ཀྱི་ཆ་ཤས་ཤིག་ཏུ་འགྲོ་དགོས་པ་ཞིག་རེད། ག་རེ་བྱས་ནས་གཞན
གྱི་ཕྱོཌ་ལ་ཡང་ཁུངས་སྐྱེལ་ར་སྤྲོད་བྱེད་མཁན་ཞིག་ཡོད་མི་ཆོག་པ་རེད་དམ། དེ་
གཞུང་གི་སྲིད་ཇུས་ཤིག་རེད་དམ། ཡང་ན་མངའ་འོག་གི་འབངས་མི་སེར་གྱི་ཁ་
གཏད་དུ་དམག་འཁྲུག་གི་གཡུལ་ངོ་བཤམས་པའི་སྲིད་ཇུས་ཤིག་རེད། ཅེས་སྨྲས།
·446-

སཱ་ཏི་ཁོ་རིས་ཀྱིས་གད་མོ་ཞིག་བགད་དེ། རྒྱུ་མཚན་ཅི་ཞིག་གི་ཆེད་དུ་སྤྲོ་
སེམས་ཀྱི་དྲོད་ངར་ཞིག་ཁྱོད་ལ་འཐོབ་ཀྱིན་འདུག་གམ། གྲོཌ་པོ་རྙིང་པ། སྲིད་
པའི་དཔལ་ཡོན་གྱི་འཕེལ་རིམ་དེ། རྒྱུན་མཁོའི་དངོས་པོ་རིན་གོང་ཆུང་བ་ཞིག་
མ་རེད། གལ་ཏེ་ཁྱོད་ཀྱིས་ཞིབ་ཅིང་ཕྲ་བའི་ཁྲིམས་སའི་བཅད་མཚམས་ཤིག་གི་
སྟེང་དུ་སྐད་ཆ་བཤད་བཞིན་ཡོད་ན། ཁྱོད་ཀྱིས་ངེས་པར་དུ་ཞིབ་ཕྲའི་ཁྲིམས་ལུཌ་
ཤིག་གཏན་ལ་འབེབ་དགོས། གལ་ཏེ་ཞིབ་ཅིང་ཕྲ་བའི་ཁྲིམས་ལུཌ་ཤིག་ཡོད་ན།
དེ་རྗེས་ཁྱོད་ཀྱིས་ངེས་པར་དུ་ཁྲིམས་ལུཌ་ཀྱི་ཚོང་འབྲེལ་ནང་དུ་ཉོ་ཚོང་གི་བཅད་
མཚམས་གཉིས་ཀ་ཡོད་པ་ཞིག་བསྐྲན་དགོས་རེད། དེ་ལ་བརྟེན་ནས་རིམ་བཞིན་
ཞི་བའི་ཁྲིམས་ར་རྣམས་དྲང་བདེན་གྱི་ཉོ་ཚོང་བྱེད་སའི་ཁྲོམ་ར་ཞིག་ཏུ་འགྱུར་བ
དང༌། སྒོར་མོ་མེད་པའི་སྐྱེ་བོ་དེ་རྣམས་ཀྱིས་ཁབདེ་དྲན་འཕྲུལ་བྱེད་རྒྱུའི་གོ་སྐབས་
ལ་ཁ་གཏད་བཅར་རྒྱུ་རེད། གལ་ཏེ་ཁྱོད་རྒྱལ་པོ་ཞིག་ཏུ་གྱུར་བ་ཡིན་ན་ཁྱོད་ཀྱིས་
ཏན་ཏན་ག་རེ་བྱེད་ས་རེད། ངས་ཁྱོད་ལ་དེ་འདྲི་ཆོག་པ་གྱིས། ཞེས་སྨྲས།
གྷོ་ར་ཡིས། གལ་ཏེ་ངས་ཞིབ་ཅིང་ཕྲ་བའི་ཁྲིམས་ལུགས་འཕར་མ་ཞིག་
གཏན་ལ་ཕབ་པ་ཡིན་ན། གླ་ཕོགས་ཆེན་པོ་སྤྲད་པའི་ཁྲིམས་དཔོན་རིག་སྟོབས་
ཅན་རྣམས་ཀྱིས་ཀྱང་། ཁོང་ཚོའི་གསང་བའི་དེ་ཉིད་ཀྱི་གཏིང་དཔོག་མི་ཐུབ་པ་
ཞིག་དང་དེ་རྗེས་གཞུང་གི་ངོས་ནས་འགྲོ་སོང་བཏང་སྟེ། ཕྱོགས་གཉིས་ཀའི་ཆེད་
དུ་རིགས་གཅིག་རྐང་འཛིན་པའི་ཁྲིམས་རྩོད་ངོ་ཚབ་པའི་མཐུན་རྐྱེན་སྦྱར་ཏེ་གནད་
དོན་གང་ཞིག་གི་ནང་ལ་ཡང་ངས་རངཉིད་ལ་ས་སྐྱོང་མུའུགལ་དང་ཕཱཐན་གཉིས་
༡ ས་སྐྱོང་མུའུ་གལ་ནི་དུས་རབས་བཅོ་ལྔ་བའི་ནང་དུ་རྒྱ་གར་ལ་དབང་སྒྱུར་མཁན་གྱི་སོག་རིགས་
ཁ་ཆེ་བ་ཞིག་གི་མིང་།
447-

ཀ་ལས་ལྷག་པའི་རང་མཐོང་གཏན་ནས་མི་བྱེད་པ་དང་། དུས་སྐབས་དེར། ངས་
རང་ཉིད་ཀྱི་ཆབ་འབངས་སྡུག་བསྔལ་མྱོང་བཞིན་པའི་ཉམ་ཐག་ཐམས་ཅད་ལ།
དྲང་བདེན་གྱི་ཁྲིམས་སའི་བཅད་མཚམས་འཐོབ་པའི་ཆེད་དུ་ཐབས་ཤེས་གང་
ཡོང་ཅི་ཡོང་བྱེད་རྒྱུ་རེད། ཅེས་སྨྲས།
སཱ་ཏི་ཁོ་རིས་ཀྱིས། ཨ། ངས་ཤེས་སོང་། དེ་ལྟ་ནའང་ད་ལྟ་འི་ཆར།
དེ་ལྟ་བུའི་བདེ་སྐྱིད་ཀྱི་ཉི་མ་དེ་ཤར་མེད་པ་ཡིན་དུས་ཁྱོད་རང་རྒྱལ་པོ་མ་རེད།
ཡིན་ནའང་ཁྱོད་རང་སྔོན་ཐོན་ཅན་གྱི་རྒྱལ་པོ་ཞིག་གི་ཁྲིམས་རན་ཡོད་པའི་བཙོན་
པ་ཁོ་ན་ཞིག་རེད། དེར་བརྟེན་ཁྱོད་ཀྱིས་ངེས་པར་དུ་སྒོར་མོའི་འགྲོ་སོང་གཏོང
བའམ། ཡང་ན་འགྲོ་སོང་གཏོང་མི་དགོས་པའི་གྲོགས་པོ་ཁྲིམས་རྩོད་པ་ཞིག་
གི་རོགས་རམ་འཐོབ་པར་བྱེད་དགོས་རེད། བདེ་སྐྱིད་མཇུག་རྫོགས་པའི་མཐའ་
འབྲས་མི་འབྱུང་བར་བྱེད་པའི་གདམ་ཀ་འདི་གཉིས་ཁོ་ན་རེད། ཅེས་སྨྲས།
གྷོ་ར་ཡིས་མ་རང་པའི་སྒོ་ནས། ངའི་ཕྱོགས་ནས་འབད་བརྩོན་གང་ཡང་
བྱེད་མི་དགོས་པར་འབྱུང་ངེས་པའི་མཐའ་འབྲས་དེ་ང་ལ་ཡོང་འཇུག་རོགས་
ང་ལ་ངའི་ལས་ཀྱིས་བསྐོས་ཐང་དེ་ཀླན་ཀ་མེད་པའི་དབང་སྒྱུར་འདིའི་འོག་ཏུ་
ཐབས་ཤེས་ཅི་ཡང་མེད་པར་གནས་ཡོད་པའི་སྐྱེ་བོ་གཞན་རྣམས་ཀྱི་ལས་དབང་
དང་གཅིག་མཚུངས་ཡོང་རྒྱུའི་འདོད་པ་ཡོད། ཅེས་སྨྲས།
བྷི་ནོ་ཡིས་ཁོ་ལ་གནས་ལུགས་དང་འབྲེལ་བའི་ཞུ་བ་འཐེན་ནའང་། གྷོ་
ར་ཡིས་ཉན་འཇོག་གཏན་ནས་མ་བྱས་པར། ཁྱོད་འདིར་ག་འདྲ་བྱས་ནས་
འབྱོར་བ་ཡིན་ནམ། ཞེས་དྲིས།
བྷི་ནོ་ཡི་ངོ་གདོང་ཅུང་ཟད་དམར་པོར་གྱུར། གལ་ཏེ་གྷོ་ར་བཙོན་ཁང་
448-

གི་ར་བ་ན་ཚུད་མེད་པ་ཡིན་ན། ཁོས་ཕལ་ཆེར་ཁོ་ལ་ཁོ་དེར་ཡོང་དགོས་པའི་
རྒྱུ་མཚན་ངོ་རྒོལ་དང་བཅས་ཁོ་རང་ཉིད་ཀྱི་ངག་ནས་བརྗོད་ངེས་ནའང་། གནས་
སྟངས་འདི་འདྲ་ཞིག་གི་ནང་ལ་ཁོའི་ངག་ནས་ཐད་ཀར་ལན་གང་ཡང་འཐོན་
མ་ཐུབ། དེར་བརྟེན་ཁོས་ང་རང་ཉིད་ཀྱི་སྐོར་དེ་ཅུང་ཟད་རྗེས་ལ་བཤད་ངེས་
ཡིན། ད་ལྟ་ཁྱོད་ཀྱི་སྐོར་་་
ཞེས་བརྗོད་པའི་མཚམས་དེར། གྷོ་ར་ཡིས་སྐད་ཆའི་བཤད་མཚམས་
བཅད་དེ། དེ་རིང་ང་རྒྱལ་པོ་འདིའི་སྐུ་མགྲོན་ཞིག་རེད། རྒྱལ་པོ་ཁོ་རང་ཉིད་
ཀྱིས་ང་ལ་ལྟ་རྟོག་བྱེད་རྒྱུ་རེད། ཁྱེད་རང་ཚོ་སུ་ཞིག་གིས་ཀྱང་དེའི་སྐོར་ལ་སེམས་
ཁྲལ་བྱེད་དགོས་མ་རེད། ཅེས་སྨྲས།
བྷི་ནོ་ཡིས་གྷོ་ར་ཡིས་སེམས་ཐག་གཙང་བཅད་བྱས་པའི་ཆོད་སེམས་དེ་
ལ་འགྱུར་བ་གཏོང་ཐུབ་རྒྱུ་དེ་མི་སྲིད་པ་ཞིག་ཡིན་པ་ཤེས་པར་བརྟེན། ཁོས་
གནས་ལུགས་ཁུངས་སྐྱེལ་བྱེད་རྒྱུའི་ཆེད་དུ་ངོ་ཚབ་པ་ཞིག་གྲ་སྒྲིག་བྱེད་རྒྱུའིབསམ་
ཚུལ་དེ་དོར་ནས། གང་ལྟར་ཡང་ཁྱོད་ཀྱིས་བཙོན་ཁང་ནང་གི་ཚད་བཅད་
ཀྱི་ལྟོ་ཆས་དེ་ཟ་མི་ཐུབཔ་ངས་ཤེས་ཀྱིན་འདུག དེར་བརྟེན་ངས་ཁྱོད་ལ་ཕྱི་ལོགས་
ནས་ཟ་མ་ནང་དུ་གཏོང་རྒྱུའི་གྲ་སྒྲིག་བྱེད་ཆོག ཅེས་བཤད།
གྷོ་ར་ཡིས་མ་རང་པའི་སྒོ་ནས། བྷི་ནོ། ག་རེ་བྱས་ནས་ཁྱོད་ཀྱིས་རང་གི་
ཟུངས་ཤུགས་འཕྲོ་བརླག་ཏུ་གཏོང་དགོས་རེད་དམ། ང་ལ་ཕྱི་ལོགས་ནས་གང་
ཡང་མི་དགོས། ང་ལ་ཟུར་འཇོག་བཀག་ཉར་ཁང་གི་ནང་གི་མི་དཀྱུས་མ་དེ་ཚོའི་
ཐུན་མོང་གི་ལྟོ་ཆས་ལས་ལྷག་པ་ཞིག་གང་ཡང་དགོས་ཀྱི་མེད། ཅེས་སྨྲས།
བྷི་ནོ་ཡི་སེམས་ལ་གཡོ་འགུལ་ཤིན་ཏུ་ཆེན་པོ་ཞིག་ཐེབས་པ་དང་ཆབས་
449-

ཅིག་ཕྱིར་སྡོད་ཤག་ཏུ་ལོག་ཅིང་། དེར་སུའུ་ཆར་རས་ཐ་རོགས་པ་རྣམས་དང་
ལྷན་དུ་གྲོས་མོལ་ཁ་བརྡ་སོགས་གང་གི་ཕྱོགས་ལ་ཡང་གཤིབ་འདོད་མེད་པར།
མོ་རང་ཉིད་ནང་དུ་འཛུལ་ནས་གཅིག་པུར་བསྡད་དེ། མོ་རང་ཉིད་ཀྱི་ཉལ་ཁང་
གི་སྒེའུ་ཁུང་ཕྱེས་ཏེ། ཕྱི་ལོགས་སུ་ཁོ་ཕྱིར་ཡོང་བ་ལ་རེ་སྒུག་བྱས་ནས་བསྡད་
ཡོད་པ་མཐོང་།
ནམ་ཞིག་མོས་བྷི་ནི་སྡོད་ཤག་གི་ཕྱོགས་སུ་སེམས་ལ་དངངས་སྐྲག་དང་
ལྷན་དུ་གདོང་ལ་བརྡབ་གསིག་གི་རྣམ་པ་ཞིག་མངོན་བཞིན་ཡོང་གི་ཡོད་པ་མཐོང
དུས། མོའི་སེམས་ཀྱི་དོགས་འཆར་ཁྲོད་དུ། མོའི་ཚེ་སྲོག་གི་འཕར་ལྡིང་ཇེ་
མགྱོགས་སུ་ཕྱིན་ནའང་། མོས་རང་ཉིད་ཀྱི་ཚོར་འདུ་རྣམས་ལ་འབད་པ་ཆེན
པོའི་སྒོ་ནས་སྟངས་འཛིན་བྱས་ཏེ། དཔེ་དེབ་ཅིག་ཡར་བླངས་ནས་མོའི་ཉལ་
ཁང་གི་ཕྱི་ལ་ཐོན།
ལོ་ལི་ཏཱ་མཇལ་འཕྲད་ཁང་གི་ཟུར་ཞིག་ལ་བསྡད་དེ། འཚེམ་དྲུབ་ཅིག་
གི་ཐོག་ལ་བྲེལ་ཚུབ་བྱེད་བཞིན་ཡོད་པ་དང༌། དེ་ནི་མོ་ལ་ནམ་རྒྱུན་དང་འདོད་
མེད་པའི་བྱ་བ་ཞིག་རེད། དུས་སྐབས་དེར་ལཱ་བྷོན་ཡ་ཡིས་སུའུ་དྷེར་དང་ལྷན་
དུ་ཚིག་གི་རྩེད་མཚར་བསྒྲིགས་ཏེ། རྩེད་མོ་རྩེད་བཞིན་ཡོད་ཅིང་ལོ་ལི་ཏཱ་ཡིས་
ལྟད་མོ་པ་ནང་བཞིན་ཁོ་གཉིས་ལ་བལྟས་ནས་བསྡད་ཡོད་པ་ཞིག་རེད། ཧ་
རན་གྱིས་ཁྱིམ་བདག་མ་བྷ་རོ་དྷ་ལ་འབྱུང་འགྱུར་གྱི་འཁྲབ་སྟོན་གྱི་སྐོར་ལ་ཁ
བརྡ་བྱས་ནས་བསྡད།
སུའུ་ཆར་རས་ཐ་ཡིས་གྷོ་ར་ཞོགས་པ་དེར་སྟབས་མ་ལེགས་པར་ཉེན་རྟོག་
པ་དང་འཕྲད་པའི་སྐོར་བྷི་ནོ་ཡིས་གསལ་བཤད་བྱས་པ་ལ་ཧོན་འཐོར་ནས་ཉན་
450-

པ་དང་། སྐབས་དེར་ལོ་ལི་ཏཱ་ཡི་གདོང་ལ་ཁྲག་མདོག་གིས་དམར་རྒྱན་སྤྲས་
པ་དང་ཆབས་ཅིག་འཚེམ་དྲུབ་དེ་པང་ནས་ས་མཐིལ་དུ་མར་ལྷུང་།
ཁྱིམ་བདག་མ་བྷ་རོ་དྷ་ཡིས། བྷི་ནོ་བྷ་བྷུ། ཁྱོད་ཀྱིས་སེམས་འཚབ་མ་
བྱེད། ང་ངོ་མས་དེ་རིང་དགོང་མོ་ཁྲིམས་དཔོན་གྱི་བཟའ་ཟླ་ལ་གྷོ་ར་ཡི་སྐོར་
སྐད་ཆ་ཏན་ཏན་བཤད་ཀི་ཡིན། ཞེས་སྨྲས།
བྷི་ནོ་ཡིས། ཁྱོད་ཀྱིས་དེ་འདྲ་གཏན་ནས་མ་བྱེད་རོགས་གནང༌། གལ་
ཏེ་གྷོ་ར་ཡིས་དེ་གོ་བ་ཡིན་ན་ཁོའི་མི་ཚེའི་མཐའ་ལ་ཐུག་གི་བར་དུ་ང་ལ་དགོངས་
པ་ནམ་ཡང་དྭངས་ཀྱི་མ་རེད། ཅེས་རེ་འབོད་ཀྱི་ཞུ་བ་འཐེན།
སུའུ་དྷེར་གྱིས། ཁོ་སྲུང་སྐྱོབ་བྱེད་པ་ལ་ཐབས་ཤེས་ཁ་ཤས་ངེས་པར་
དུ་བཙལ་དགོས་རེད། ཅེས་སྨྲས།
དེ་རྗེས་བྷི་ནོ་ཡིས་མུ་མཐུད་ནས་ཁོང་ཚོས་གྷོ་ར་བཙོན་ཁང་ནས་གློད་དཀྲོལ
ཡོང་བའི་ཁག་ཐེག་འབད་བཙོན་བྱས་པའི་སྐོར་དང་། གྷོ་ར་ཡིས་ངོ་ཚབ་ཞུ་སྦྱོར་
བའི་སྲི་ཞུའི་ཐོག་ལ་ཇི་ལྟར་དགག་པ་བརྒྱབས་པའི་སྐོར་སོགས་ཁོང་ཚོ་ལ་བཤད།
ཧ་རན་གྱིས་རང་གི་ངང་རྒྱུད་ཐུང་བའི་ཚོར་བ་དེ་སྐད་ཆ་དེའི་ཐོག་ལ་
བཀག་འགོག་བྱེད་མ་ཐུབ་པར། ཇི་འདྲའི་རྫུ་བག་གི་རྣམ་འགྱུར་བྱབ་ཆུང་།
ཞེས་ཁྲེལ་དགོད་བྱས།
དུས་སྐབས་འདི་ལ་ཐུག་པའི་བར་དུ་མོའི་སེམས་ཀྱི་ཚོར་བ་དངོས་གནས་
དེ་ཧ་རན་གྱི་ཕྱོགས་ལ་ག་འདྲ་ཞིག་ཡིན་ནའང་། ཕྱིའི་ཀུན་སྤྱོད་ཀྱི་ཆ་ནས་ལོ་ལི་
ཏཱ་ཡིས་ཧ་རན་ལ་གུས་ཞབས་བརྩི་བཀུར་བྱས་ནས་ཡོད་པར་མ་ཟད། ཁོ་མཉམ་
དུ་ཁ་རྩོད་འཁྲུག་པ་ཙམ་ཡང་གཏན་ནས་བྱེད་མྱོང་མེད་པ་ཞིག་རེད། ཡིན་ནའང་
451-

ད་ལྟ་མོས་གདུང་ཤུགས་དྲག་པོའི་སྒོ་ནས་མགོ་བོ་གཡུག་བཞིན་དུ། དེ་ནི་རྫུ་བག་
གི་རྣམ་འགྱུར་བྱབ་ཆུང་ཞིག་གཏན་ནས་མ་རེད། གྷོ་ར་བྷ་བྷུ་ཡིས་གང་བྱས་ཡོད་
པ་དེ་ནི་ཤིན་ཏུ་འགྲིག་ཡོད་པ་ཞིག་རེད། ཁྲིམས་དཔོན་དེས་ང་ཚོ་ལ་འདིར་དབང་
ཡོད་ཐུབ་ཚོད་གཏོང་གི་ཡོད་པ་རེད། དེར་བརྟེན་ང་ཚོས་ང་རང་ཚོ་རང་ཉིད་ངེས་
པར་དུ་སྲུང་སྐྱོད་བྱེད་དགོས་མ་རེད་དམ། ཁོང་ཚོ་ལ་དངུལ་གྱི་གྲངས་འབོར་མང་
པོ་སྤྲད་པ་དང་དེ་རྗེས་ངོ་ཚབ་པ་ལ་ཡང་དེ་བཞིན་དུ་ང་ཚོ་ཁོང་ཚོས་ཧམ་འཕྲོག་དམ་
འཛིན་བྱས་པ་ལས་སྐྱོབ་པ་ལ་གླ་ཆ་སྤྲད་དགོས་རེད་དམ། དེ་འདྲ་བའི་དྲང་བདེན་
གྱི་རིགས་ཤིག་ཡོད་པ་ལས་ཟུར་འཇོག་བཀག་ཉར་ཁང་གི་ནང་དུ་བསྡད་ན། དོན་
ངོ་མའི་ཆ་ནས་དེ་དགའ་བ་ཞིག་རེད། ཅེས་བཤད།
ཧ་རན་ཧང་སངས་ཏེ་ལོ་ལི་ཏཱ་ཡི་གདོང་ལ་མིག་ཅེར་ནས་བལྟས། ཁོས་
ནམ་རྒྱུན་མོ་བྱིས་པ་ལྟ་བུ་ཤིག་ཏུ་བརྩི་བཞིན་ཡོད་པར་མ་ཟད། མོ་ལ་མོ་རང་ཉིད་
ཀྱི་བསམ་ཚུལ་ངོ་མ་ཞིག་སྨིན་ནས་ཡོད་པ་དོགས་པ་ཙམ་ཡང་གཏན་ནས་སྐྱེ་མྱོང་
མེད་པ་ཞིག་རེད། མོའི་འདྲ་མི་ཆགས་པའི་གློ་བུར་ཐོལ་བྱུང་གི་སྐད་ཆ་རྣམས་ལ་
ཁོས་ཁ་རྡུང་ཤུགས་ཆེན་པོ་བྱས་ཏེ། གནད་དོན་འདི་འདྲའི་སྐོར་ལ་ཁྱོད་ཀྱིས་ག་
རེ་ཞིག་ཤེས་ཀྱི་ཡོད་དམ། ཕར་བལྟས་ན་ཁྱོད་ཀྱི་མགོ་བོ་དེ་སེམས་ཁུར་མེད་པའི་
མཐོ་རིམ་སློབ་གྲྭའི་གཞོན་སྐྱེས་ཁ་ཤས་ཀྱི་བསམ་བློམ་སྨིནཔའི་དྲག་རྩུབ་ཀྱི་གཏམ་
བཤད་ཀྱིས་འགྱུར་བ་བཏང་ནས་ཡོད་པ་འདྲ་བོ་ཞིག་རེད། ཁོང་ཚོས་དཔེ་དེབ་
ཁ་ཤས་ཤིག་ངག་ཐོག་ནས་སྦྱངས་ཡོད་ནའང་། དེ་ཚོ་ལ་བསམ་བློའི་ལྟ་གྲུབ་བམ་
ཡང་ན་ཁོ་རང་ཚོ་རང་ཉིད་ཀྱི་ཤེས་རྒྱུད་སྨིན་སྦྱོང་བྱེད་པའི་བསམ་པའི་དཔལ་ཡོན་
གང་ཡང་མེད་པ་ཞིག་རེད། ཅེས་བཤད།
·452–

དེ་རྗེས་ཁོས་ཉིན་སྔོན་མའི་དགོང་མོ། གྷོ་ར་ཡིས་ཁྲིམས་དཔོན་དེ་ལ་ཐུག་
འཕྲད་བྱས་པའི་སྐོར་གསལ་བཤད་བྱེད་རྒྱུའི་འགོ་བཙུགས་པ་དང་ཆབས་ཅིག
ཁྲིམས་དཔོན་གྱིས་ཁོ་ལ་དེའི་སྐོར་རྗེས་སུ་ག་རེ་བཤད་ཡོད་མེད་དེ་ཡང་ཕྱི་ལ་ཁྱབ་
བསྒྲགས་བྱས།
གྲོང་གསེབ་སྒོ་སི་ཕ་རཱ་ཡི་གནད་དོན་གྱི་བྱ་གཞག་དེ་བྷི་ནོ་ལ་གནས་ཚུལ་
གསར་བ་ཞིག་ཡིན་པར་སོང་། གནས་ཚུལ་དེ་ཁོ་ནས་ཁོ་ལ་སྔར་ལས་ལྷག་
པའི་ཉེན་བརྡ་ཞིག་སྤྲད། གང་ཡིན་ཟེར་ན། ད་ལྟ་ཁོས་ཁྲིམས་དཔོན་དེས་
སྟབས་བདེ་བོ་བྱས་ནས་གྷོ་ར་ཕྱི་ལ་འཐོན་མི་འཇུག་པ་གསལ་བོར་རྟོགས། ཧ་
རན་བྷ་བྷུ་ཡིས་སྒྲུང་འདི་བཤད་པའི་ཁྲོད་ཀྱི་ཀུན་སློང་གིས་རང་གི་བརྗོད་གཞི་
ཐམས་ཅད་ཡོངས་སུ་བརླག་པར་གྱུར། སུའུ་ཆར་རས་ཐ་ལ་ཁྲིམས་དཔོན་
དང་གྷོ་ར་གཉིས་ཀྱི་ངོ་བཅར་འདྲི་གཏུགས་བྱེད་པའི་སྐབས་སུ། ཧ་རན་ཁུ་སིམ་
མེར་བསྡད་དེ། ཅི་ཞིག་འབྱུང་ན་འབྱུང་བཅུག་པའི་ཆེད་དུ་དམིགས་པའི་བསམ་
ཚུལ་དེས་རྨས་སྐྱོན་ཕོག་ཐུག་ཤིན་ཏུ་ཆེན་པོ་བཏང་བ་མ་ཟད། ཁོང་ཚོ་རེ་རེ་
ཡིས་ཧ་རན་གྱིས་དོན་དག་མེད་པར་གྷོ་ར་ཡི་ཁ་གཏད་དུ་བསམ་གནག་སྡང་
སེམས་བྱས་པ་ལ་འཁོན་སེམས་བྱེད་རྒྱུའི་འགོ་ཚུགས། དེ་ནི་ད་ལྟ་གསང་བ་
ཕྱི་ལ་ཁ་ཕྱེས་ནས་མངོན་དུ་གྱུར་ཡོང་བ་ཞིག་རེད།
སུའུ་ཆར་རས་ཐ་འགོ་ནས་མཇུག་བར་དུ་ཁ་རོག་ཏུ་བསྡད་ནའང་འཁྱུག་
ཙམ་ཞིག་གི་རིང་ལ་མོས་ཀྱང་ཏན་ཏན་ངོ་ལོག་བྱེད་རྒྱུའི་ཉེན་ཁ་ཡོད་པ་ལྟ་བུ་
ཞིག་རེད། ཡིན་ནའང་མོས་རང་ཉིད་ལ་སྟངས་འཛིན་བྱས་ཏེ་རང་གི་དཔེ་དེབ་
དེ་ཡར་བླངས་ནས་འདར་སིག་རྒྱག་བཞིན་པའི་ལག་པ་ཡིས་དཔེ་དེབ་དེའི་ཤོག་
453-

བུ་རྣམས་བསྒྱུར་ནས་བསྡད།
ལོ་ལི་ཏཱ་ཁ་གཏད་དུ་ལངས་ནས། གལ་ཏེ་ཧ་རན་བྷ་བྷུ་ཁྲིམས་དཔོན་དེའི་
ཕྱོགས་སུ་ཡོད་ནའང་། ངས་དེ་ལ་དོ་སྣང་བྱེད་ཀྱི་མེད། ང་ལ་བྱ་གཞག་དེ་ཐམས
ཅད་ཀྱིས་གྷོ་ར་ཡི་སེམས་ཀྱི་བཟང་སྤྱོད་ངོ་མ་དེ་སྟོན་གྱིན་འདུག ཅེས་སྨྲས།། །།

ལེའུ་ཉེར་དགུ་པ།
༄༅།། དེ་ལྟར་མངའ་སྡེའི་བློན་ཆེན་གཞོན་པ་དེ་ཉི་མ་དེ་རུ་གནས་
དེར་འབྱོར་ཞིང༌། དེ་བཞིན་དུ་ཁྲིམས་དཔོན་གྱི་སེམས་ལ་ཁྲིམས་ལུགས་སྟངས་
འཛིན་བྱེད་རྒྱུའི་ལག་ལེན་དངོས་ཀྱི་སྦྱོར་བ་དེ། སྔ་པོར་ཚར་རྒྱུའི་རེ་བ་བཟུང་
ནས་ཆུ་ཚོད་བཅུ་དང་ཕྱེད་ཀའི་ཐོག་ལ་འགོར་འགྱང་མེད་པར་དུས་ཐོག་ཏུ་ཁྲིམས་
ཁང་དུ་སླེབས།
སྐུ་ཞབས་སཱ་ཏི་ཁོ་རིས་ཡཱ་སློབ་ཕྲུག་རྣམས་ལ་རྒྱབ་སྐྱོར་བྱེད་མཁན་ཡིན་
པར་བརྟེན། ཁོས་གོ་སྐབས་དེ་བླངས་ནས་ཁོའི་གྲོགས་པོ་རྣམས་ལ་རོགས་རམ་
བྱེད་རྒྱུའི་འབད་བརྩོན་བྱས། གནས་ཚུལ་དང་དོན་རྐྱེན་མཐའ་དག་གི་ཕྱོགས་
ཡོངས་ནས་བལྟས་ཚེ། མཐའ་མཇུག་ཏུ་ཁོས་ནག་ཉེས་ངོས་ལེན་བྱེད་རྒྱུ་དེ་
རྒྱུ་མཚན་ལེགས་ཤོས་སུ་མཐོང་ནས་དེ་ལྟར་མཇུག་སྡོམ་བྱས་ཏེ་ཁྲིམས་གཏུགས་
ཀྱི་སྙན་ཞུ་ནང་དུ། ལོ་ན་གཞོན་པ་དང་ཕྱོགས་གཞན་ནས་ཉམས་མྱོང་མེད་
པ་སོགས་གཞིར་རྩར་བཟུང་ནས་གུ་ཡངས་གཏོང་རོགས་ཞེས་འཁོད་པའི་ཡི་
455-

གེ་ཞིག་བྲིས། ཁྲིམས་དཔོན་དེས་སློབ་ཕྲུག་དེ་ཚོའི་ལོ་ཚད་དང༌། ཁོང་ཚོའི་
ཁྲིམས་འགལ་ནག་ཉེས་ཆེ་ཆུང་གཞིར་བཟུང་སྟེ་ཁོ་ཚོ་དམར་ཧྲེང་དུ་ཕུད་ནས་
རྟ་ལྕག་ལྔ་ནས་ཉེར་ལྔ་བར་དུ་བྲབ་རྒྱུའི་ཁྲིམས་ཐག་བཅད།
གྷོ་ར་ཡི་ཆེད་དུ་ངོ་ཚབ་བྱེད་མཁན་མེད་པར་བརྟེན། ཁོས་ཁོ་རང་ཉིད་
ཀྱི་ཚབ་བྱས་ཏེ་ཉེན་རྟོག་པའི་དྲག་སྤྱོད་དེ་ཚུལ་ཇི་ལྟར་གནས་ལུགས་དང་མི་མཐུན་
པ་ཞིག་ཡིན་པའི་ཁུངས་སྐྱེལ་བྱེད་རྒྱུའི་འབད་བརྩོན་བྱས་ནའང་། ཁྲིམས་དཔོན་
དེས་ཁོའི་སྐད་ཆ་མཇུག་བསྡུས་ཏེ། ཚོགས་གཏམ་དང་སྐྱོན་བརྗོད་བཅས་ཁོས་
ཉེན་རྟོག་པའི་ལས་ཀའི་ཕྱོགས་ལ་ཐེ་གཏོགས་བྱས་པ་ལ་ཁོ་ལ་ཟླ་བ་གཅིག་གི་
རིང་དུ་བཙོན་འཇུག་དོ་དམ་ནན་པོ་བྱེད་རྒྱུའི་ཁྲིམས་ཐག་བཅད་པར་མ་ཟད།
ད་དུང་དེ་ཁོ་ལ། བསམ་ཤེས་བཟོད་སྒོམ་ཧ་ཅང་ཆེན་པོ་བྱས་ཡོད་པ་རུ་བསམ་
ནས་དགའ་བ་ངེས་པར་དུ་སྒོམ་དགོས་པ་ཞིག་ཡིན། ཞེས་སྨྲས།
སུའུ་དྷེར་དང་བྷི་ནོ་གཉིས་ད་ཆར་ཁྲིམས་ཁང་དུ་ཡོད་ནའང་ཅུང་ཟད་
ཅིག་གི་རྗེས་སུ་གྷོ་ར་ཡི་ངོ་གདོང་ལ་ལྟ་མི་བཟོད་པར་གྱུར། བྷི་ནོ་ཡི་སེམས་ལ་
རང་ཉིད་ཀྱི་དབུགས་ཀྱི་རྒྱ་བ་འགག་པ་ལྟ་བུ་ཞིག་ཚོར་བ་དང་ཆབས་ཅིག་བྲེལ་
ཚུབ་ཀྱི་ངང་ནས་ཁྲིམས་ཁང་གི་ཁང་མིག་དེ་ལས་ཐོན། སུའུ་དྷེར་གྱིས་ཁོ་ལ་
གཞུང་གིས་བཀོད་སྒྲིག་བྱས་པའི་སྡོད་ཤག་ཏུ་ཁོ་དང་མཉམ་དུ་ལོག་ནས་གཟུགས་
པོ་བཀྲུ་རྒྱུ་དང་ཟ་མ་ཞིག་ཟ་རྒྱུའི་ཨུ་ཚུགས་ནན་ཆེར་བྱས་ནའང་། བྷི་ནོ་ཡིས་
ཁོའི་སྐད་ཆ་ལ་ལན་རྒྱག་འདོད་མ་བྱུང་བར་ཁྲིམས་ཁང་གི་མཐའ་འཁོར་གྱི་ས
སྟོང་སྟེང་དུ་འཕྲད་བརྒལ་བྱས་ཏེ་ཤིང་སྡོང་ཞིག་གི་འོག་ལ་བསྡད་དེ་ངག་ནས་
སུའུ་དྷེར་ལ། ཁྱོད་རང་ཕྱིར་སྡོད་ཤག་ཏུ་སོང༌། ང་དུས་ཡུན་མི་རིང་བར་
456—

ཏན་ཏན་ཡོང་གི་ཡིན། ཞེས་བཤད།
སུའུ་དྷེར་ཕྱིན་ཚར་བའི་རྗེས་སུ་བྷི་ནོ་དུས་ཡུན་ཅི་ཙམ་ཞིག་གི་རིང་ལ་དེ་
ལྟར་མུ་མཐུད་ནས་གནས་དེར་བསྡད་ཡོད་པ་ཁོ་རང་ཉིད་ཀྱིས་མ་ཤེས་ནའང་།
ཉི་མ་སའི་གོ་ལའི་རྩེ་མོ་ནས་བགྲོད་ཟིན་པའི་རྗེས་སུ་གླ་འཁོར་ཤིང་རྟ་ཞིག་ཡོང་
ནས་གློ་བུར་དུ་ཁོའི་མདུན་དུ་བཀག་པ་དང༌། དེར་ཡར་བལྟས་ཚེ། བྷི་ནོ་ཡིས་
སུའུ་དྷེར་དང་སུའུ་ཆར་རས་ཐ་གཉིས་ཤིང་རྟ་འཁོར་ལོ་དེ་ལས་མར་བབ་ནས་
ཁོའི་ཕྱོགས་སུ་ཡོང་བཞིན་ཡོད་པ་མཐོང་། ཁོ་མགྱོགས་མྱུར་གྱི་ངང་ནས་ཡར་
ལངས་ཤིང་། དུས་དེ་མཚུངས་སུ་ཁོ་གཉིས་ཀྱང་ཁོའི་མདུན་དུ་འབྱོར།
ཁོས་སུའུ་ཆར་རས་ཐ་ཡིས་ཞུ་འབོད་ཀྱི་ཀུན་སློང་དང་འབྲེལ་བའི་ངག་
གི་གདངས་ལ་དྲངས་ནས། བྷི་ནོ་བྷ་བྷུ། ཁྱེད་རང་ཡོང་གི་མིན་ནམ། ཞེས་
སྨྲ་བཞིན་ཡོད་པ་ཐོས།
བྷི་ནོ་གློ་བུར་དུ་ཁོང་ཚོ་ལམ་ཀའི་མི་ཚོགས་མང་པོའི་མཚར་སྣང་སྐྱེ་བའི་
ཡུལ་ཞིག་ཏུ་འགྱུར་བཞིན་ཡོད་པ་ཚོར་བའི་རྣམ་དཔྱོད་ཅན་ཞིག་ཏུ་གྱུར་པར་
བརྟེན། ཁོས་དེ་མ་ཐག་ཏུ་ཁོ་གཉིས་ལ་ཕྱིར་གླ་འཁོར་ཤིང་རྟ་དེའི་ནང་དུ་འགྲོ་
རྒྱུའི་གྲོགས་དན་བྱས་ནའང་། ཕྱིར་ལོག་པའི་ལམ་བར་ནས་ཁོང་ཚོ་སུ་ཞིག་
གིས་ཀྱང་སྐད་ཆ་ཚིག་གཅིག་ཀྱང་བཤད་མ་ཐུབ།
ནམ་ཞིག་ཁོང་ཚོ་སྡོད་ཤག་ཏུ་འབྱོར་བའི་སྐབས་སུ་བྷི་ནོ་ཡིས་དེ་མ་ཐག་
ཏུ་དེར་ཁ་འཛིང་འཐབ་རྩོད་ཤུགས་དྲག་པོ་ཞིག་གི་འགོ་བཙུགས་ནས་ཡོད་པ་
མཐོང་། ལོ་ལི་ཏཱ་ཡིས་མོ་རང་ཉིད་ཀྱི་སེམས་ཐག་གཙང་བཅད་ཀྱི་དམ་བཅའ་
དེ་མཚན་མོ་དེར་ཁྲིམས་དཔོན་གྱི་ཁང་པ་རུ་མི་འགྲོ་རྒྱུ་དེ་ཁོང་ཚོ་ལ་ཁྱབ་བསྒྲགས་
457-

བྱས་ཡོད་པ་དང་། ཁྱིམ་བདག་མ་བྷ་རོ་དྷ་ཅི་བྱ་གཏོལ་མེད་ཀྱི་དཀའ་ངལ་
འཇིགས་སུ་རུང་བ་ཞིག་གི་ནང་དུ་ཚུད་ཡོད་པའི་སྐབས་སུ། ཧ་རན་ལོ་ལི་ཏཱ་
འདྲ་བའི་བུ་མོ་གཞོན་ནུ་མ་ཞིག་གི་རྒྱུ་མཚན་མི་ལྡན་པའི་ངོ་ལོག་གི་ཕྱོགས་ལ
ཁོང་ཁྲོ་དྲག་ཏུ་ལངས་ནས་ཁོས་ཡང་ནས་ཡང་དུ། དེང་རབས་ཀྱི་གཞོན་སྐྱེས་
ཕོ་མོ་རྣམས་ཀྱིས་ཁྲིམས་དང་སྒྲིག་གཞི་ཁས་མི་ལེན་པར་གཏོར་བཤིག་དང་སྐྱོན་
བརྗོད་བྱེད་བཞིན་ཡོད་པ་དང་། དེ་ནི་ཁོང་ཚོ་་མི་འདྲ་མིན་སྣ་ཚོགས་ལ་ཐུག་
འབྲེལ་བྱེད་བཅུག་པར་མ་ཟད། དེ་ཚོ་དང་ལྷན་དུ་དོན་མེད་ཀྱི་སྐད་ཆ་སྣ་མིན་
སྣ་ཚོགས་བཤད་བཅུག་པའི་མཐའ་མཇུག་གི་སྐྱོན་ཆ་རེད། ཅེས་འགྱོད་པ་གཏིང་
ནས་སྐྱེ་བཞིན་ཡོད་པ་ཞིག་རེད།
ནམ་ཞིག་བྷི་ནོ་དེར་འབྱོར་བའི་ཚེ། ལོ་ལི་ཏཱ་ཡིས། བྷི་ནོ་བྷ་བྷུ། ངས་
ཁྱེད་རང་ལ་དགོངས་པ་དྭངས་རོགས་གནང༌། ཞེས་རེ་བ་རྒྱག་གི་ཡོད། ངས་
ཁྱོད་ཀྱིས་སྔོན་ཆད་རྟག་ཏུ་བྱེད་བཞིན་ཡོད་པའི་དགག་བྱའི་དྲང་བདེན་དེ་ངོས་
ཟིན་མ་ཐུབ་པར་བརྟེན། ཁྱོད་ལ་ནོར་འཁྲུལ་ཆེན་པོ་ཞིག་བྱས་འདུག རྒྱུ་
མཚན་དེ་ནི་ང་ཚོས་ང་རང་ཚོ་རང་ཉིད་ཀྱི་འཁོར་ཚོགས་རྒྱ་ཆུང་བ་ལས་གཞན་
ཕྱི་རོལ་གྱི་གནས་སྟངས་གང་ཡང་ཤེས་མ་ཐུབ་པར་བརྟེན། ང་ཚོས་ཕྱིན་ཅི་
ལོག་གི་བྱ་བ་ཡོངས་སུ་རྫོགས་པ་བྱས་པ་རེད། ཕེ་ནུས་བྷ་བྷུ་ཡིས་འདིར་ཁྲིམས་
དཔོན་འདིའི་འཛིན་སྐྱོང་དེ་རྒྱ་གར་ལ་ཉེ་བར་མཁོ་བའི་ལས་ཀྱི་བསྐོས་ཐང་ཞིག་
རེད། ཅེས་སྨྲ་བཞིན་འདུག གལ་ཏེ་དེ་འདྲ་ཡིན་ན། ངས་ང་རང་ཚོའི་སེམས་
གཏིང་ནས་དེ་ལྟ་བུའི་འཛིན་སྐྱོང་ལ་སྨོན་ལམ་ལོག་པ་རྒྱག་པར་འདོད་པ་དེ་ཡང་
ལས་ཀྱི་བསྐོས་ཐང་ཞིག་རེད་ཅེས་བརྗོད་ཐུབ་པ་འདུག ཅེས་སྨྲས།
458-

ཧ་རན་གྱིས་ཁོང་ཁྲོ་དང་བཅས་མོའི་བཤད་མཚམས་བཅད་དེ། ལོ་
ལི་ཏཱ། ཁྱོད། ཅེས་སྨྲས།
ཡིན་ནའང་ལོ་ལི་ཏཱ་ཡིས་མོའི་རྒྱབ་ཁོའི་ཕྱོགས་ལ་གཏད་དེ། སྐད་ཤུགས་
ཆེན་པོ་དང་བཅས། ལྷོད་ལྷོད་གནང་རོགས། ངས་ཁྱོད་རང་ལ་སྐད་ཆ་བཤད་
ཀྱིན་མེད། ཅེས་དང་། བྷི་ནོ་བྷ་བྷུ། ཁྱོད་ཀྱིས་རང་ཉིད་ཀྱི་ཕྱོགས་ལ་སུ་ཞིག་
ལའང་སྐུལ་སློང་གཏན་ནས་བྱེད་མ་འཇུག དེ་རིང་མཚན་མོ་བྱ་བ་གང་ཞིག་གི་
དོན་ལ་ཡང་འཁྲབ་སྟོན་བྱེད་དགོས་གཏན་ནས་འབྱུང་གི་མ་རེད། ཅེས་སྨྲས།
ཁྱིམ་བདག་མ་བྷ་རོ་དྷ་ཡིས། ལོ་ལི་ཏཱ། ཞེས་སྐད་ཅོར་ཞིག་བརྒྱབས་པ་དང་
འབྲེལ་མོའིགནས་ལུགས་གསལབཤད་ཀྱི་སྐད་ཆའི་འཕྲོབཅད་དེ། ཁྱོད་རང་བུ་མོ་
ཡག་པོ་ཞིག་རེད་དམ། ཁྱོད་ཀྱིས་བྷིནོ་བྷ་བྷལ་གཟུགས་པོ་འཁྲུབའམ་ཡང་ན་ཟ་མ་
གང་ཡང་རུང་བ་ཞིག་ཟ་འཇུག་རྒྱུ་མིན་ནམ། ཁོ་ཕར་བལྟས་ན་ཇི་འདྲའིཐང་ཆད
མདོག་དང་ཉོབ་མདོག་ཁ་པོ་ཞིག་ཏུ་གྱུར་མི་འདུག་གམ། ཞེས་སྨྲས།
བྷི་ནོ་ཡིས། ངས་ཁང་པ་འདིའི་ནང་ནས་ཟ་མ་ཟ་ཐུབ་ས་མ་རེད། ང་
ཚོ་འདིར་ཁྲིམས་དཔོན་དེའི་སྐུ་མགྲོན་རེད། ཅེས་བཤད།
ཁྱིམ་བདག་མ་བྷ་རོ་དྷ་ཡིས་ཐོག་མར་གནས་ཚུལ་དེ་ཞི་འཇམ་ཏུ་གཏོང་
རྒྱུའི་འབད་བརྩོན་བྱས་ཏེ་གུས་གུས་ཞུམ་ཞུམ་གྱི་ངང་ནས་བྷི་ནོ་མུ་མཐུད་དུ་དེར་
འདུག་རྒྱུའི་རྒྱུད་སྐུལ་བྱས། དེ་རྗེས་མོས་རང་གི་བུ་མོ་རྣམས་ཁ་རོག་ཏུ་གནས་
ཡོད་པ་མཐོང་བའི་ཚེ་མོ་ལ་ཁོང་ཁྲོ་ལངས་ནས་སྐད་ཤུགས་ཆེན་པོ་དང་བཅས།
ཁྱོད་ཚོ་ལ་ག་རེ་བྱུང་སོང་ངམ། སུའུ་ཆས། ཁྱོད་ཀྱིས་བྷི་ནོ་ལ་ང་ཚོས་འཁྲབ་
སྟོན་བྱེད་རྒྱུའི་སྐད་ཆ་བཤད་ཚར་ཡོད་པ་དེ་འགྲེལ་བཤད་རྒྱག་རོགས། མི་
459-

ཚང་མ་འཁྲབ་སྟོན་ལྟད་མོ་ལ་འབྱོར་ཚར་ཡོད་པ་རེད། དེར་བརྟེན་ང་ཚོས་
གང་ལྟར་ཡང་བྱ་བ་དེ་མཇུག་འཁྱོང་བ་བྱེད་དགོས་རེད། གལ་དེ་དེ་ལྟར་མ་
བྱུང་ན། མི་དེ་ཚོས་ང་ཚོ་ཚང་མ་ལ་ག་རེ་བསམ་རྒྱུ་རེད་དམ། ངས་ཁོང་ཚོའི་
མདུན་ལ་གདོང་པ་ནམ་ཡང་བསྟན་མི་ཐུབ་པ་ཞིག་འབྱུང་རྒྱུ་གཏན་འཁེལ་བ་
ཞིག་རེད། ཅེས་བཤད།
ཡིན་ནའང་སུའུ་ཆར་རས་ཐ་ཡི་མིག་གཉིས་ཀ་ཐུར་དུ་ཕབ་ནས་ཅི་ཡང་
མ་བརྗོད་པར་ཁུ་སིམ་མེར་བསྡད། བྷི་ནོ་གཙང་པོའི་ཉེ་འགྲམ་གྱི་རླངས་ཤུགས་
ཀྱིས་བགྲོད་པའི་གྲུ་གཟིངས་ཀྱི་ས་ཚུགས་སུ་ཕྱིན་པ་དང༌། དེར་ཆུ་ཚོད་གཉིས་
ཙམ་གྱི་རྗེས་ལ་གྲོང་ཁྱེར་ཀ་ལི་ཀ་ཏཱ་རུ་འགྲོ་རྒྱུའི་གྲུ་གཟིངས་ཤིག་ཡོད་པ་དང་།
དེ་ཉིན་རྗེས་མའི་ཞོགས་པའི་ཆུ་ཚོད་བརྒྱད་པ་ཡར་མར་ཞིག་ལ་གྲོང་ཁྱེར་ཀ་ལི་
ཀ་ཏཱ་རུ་འབྱོར་རྒྱུ་ཡིན་པ་ཁོས་ཤེས།
ཧ་རན་གྱིས་ཁོའི་གཏུམ་དྲག་གི་ངུམ་ཆུང་རྣམས་ཀྱི་ནང་གི་ཆུ་བོ་རྣམས་ཚེས་
ཤིན་ཏུ་རྩུབ་པའི་ཁོའི་ནང་གི་སྤྱོད་ཚུལ་གྱི་ཁྲོད་ནས་བྷི་ནོ་དང་གྷོ་ར་གཉིས་ཀྱི་ཐོག་ལ་
བར་མ་ཆད་པར་བླུག་བཞིན་ཡོད་པའི་སྐབས་དེར། སུའུ་ཆར་རས་ཐ་བྲེལ་སྟབས་
ཀྱི་སྒོནས་ཕྱི་ལ་ཐོན་ཏེ་ཁང་མིག་གཞན་པ་ཞིག་གི་ནང་དུ་འཛུལ་ནས་བསྡད་ཅིང་།
མགྱོགས་པོར་ལོ་ལི་ཏྭ་མོའི་གཞུག་ཏུ་ཁང་མིག་དེའི་ནང་དུ་འཛུལ་ནས་ཡོང༌། མོས་
དེར་སུའུ་ཆར་རས་ཐ་ཡིས་ལག་པ་གཉིས་ཀྱིས་གདོང་པ་བཀབ་ནས་ཉལ་ཁྲི་ཐོག་
ལ་ལོག་ནས་ཡོད་པ་མཐོང་། ལོ་ལི་ཏཱ་ཡིས་ནང་ལོགས་ནས་སྒོ་གཏད་བརྒྱབས་
ཏེག་ལེར་བྱས་ནས་སུའུ་ཆར་རས་ཐ་ཡི་ཕྱོགས་སུ་ཕྱིན་ནས་མོའི་འཁྲིས་སུམར་བསྡད་
དེ། མོའི་སྐྲ་ཡི་ཉག་མ་རྣམས་ཀྱི་ཁྲོད་དུ་མཛུབ་མོ་རྣམས་བརྒྱབས་ཏེ་ཉུལ་ཉུལ་བྱེད་
460-

རྒྱུའི་འགོ་བཙུགས། དུས་ཡུན་ཅུང་ཟད་ཅིག་ཕྱིན་པའི་རྗེས་ལ་སུའུ་ཆར་རས་ཐ་
ཡིས་མོའི་སེམས་པ་དེ་ཞི་འཇམ་དུ་ཕྱིན་པ་སླར་རྙེད་པའི་ཚེ། ལོ་ལི་ཏཱ་ཡིས་ལྷོད་ལྷོད་
བྱས་ཏེ་མོའི་ལག་པ་གཉིས་ཀ་དེ་གདོང་ལས་ཚུར་བླངས་ཤིང་། སྐབས་དེར་མོས་
སུའུ ཆར་རས་ཐ་ཡི་རྣ་བར་ཤབ་ལ་ཏུ་སྐད་ཆ་བརྗོད་རྒྱུའི་རང་དབང་ཡོད་པ་མཐོང་
ནས། གཅེན་མོ། ང་ཚོས་ས་ཆ་འདི་བཞག་ནས་ཕྱིར་གྲོང་ཁྱེར་ཀ་ལི་ཀ་ཏུ་ལ་
ལོག་འགྲོ། ང་ཚོ་ཕལ་ཆེར་དེ་རིང་དགོང་མོ་ཁྲིམས་དཔོན་དེའི་ས་ལ་འགྲོ་མི་ཐུབ་
པ་ཞིག་རེད། ཅེས་སྨྲས།
དུས་ཡུན་རིང་པོ་ཞིག་ལ་སུའུ་ཆར་རས་ཐ་ཡིས་དེ་ལ་ལན་གང་ཡང་མ་
བརྒྱབས་ནའང༌། ལོ་ལི་ཏཱ་ཡིས་མོའི་བསམ་འཆར་རྣམས་མོ་ལ་ཐེངས་ཁ་ཤས
ལ་རྗེས་ཟློས་བྱས་པར་བརྟེན། མོ་ཉལ་ཁྲིའི་སྟེང་ནས་ཡར་ལངས་ཏེ། ང་ཚོས་དེ་
འདྲ་ཇི་ལྟར་བྱེད་ཐུབ་རྒྱུ་རེད་དམ། སྙིང་ཉེ། ང་ལ་འདིར་ཡོང་རྒྱུའི་འདོད་པ
གཏན་ནས་མེད། ཡིན་ནའང་ཨ་ཕ་ཡིས་ང་འདིར་བཏང་བ་ཡིན་དུས་ཁོའི་དམིགས་
ཡུལ་རྣམས་ཡོངས་སུ་མ་གྲུབ་བར་དུ་ང་ཇི་ལྟར་ལོག་ཐུབ་ཀྱི་རེད་དམ། ཞེས་སྨྲས།
ལོ་ལི་ཏཱ་ཡིས། ཡིན་ནའང་ཨ་ཕ་ཡིས་ད་ལྟ་གནས་ཚུལ་ཅི་ཞིག་བྱུང་
ནས་ཡོད་པའི་སྐོར་གཏན་ནས་ཤེས་ཀྱི་མེད་པ་ཞིག་རེད། གལ་ཏེ་ཁོས་དེ་ཤེས་
ཡོད་པའི་དབང་དུ་བཏང་ན། ང་ཚོ་ལ་འདིར་སྡོད་ཅེས་འབོད་སྐུལ་ཨུ་ཚུགས་
ནམ་ཡང་རྒྱག་གི་མ་རེད། ཅེས་བཤད།
སུའུ་ཆར་རས་ཐ་ཡིས་ངལ་དུབ་ཡིད་ཆད་ཀྱི་སྒོ་ནས། ང་ཚོས་ཏན་ཏན་
དེ་འདྲ་ཞིག་ཇི་ལྟར་ཤེས་ཐུབ་ཀྱི་རེད་དམ། སྙིང་ཉེ། ཞེས་སྨྲས།
ལོ་ལི་ཏཱ་ཡིས། ཡིན་ནའང་གཅེན་མོ་ཁྱོད་ཀྱིས་ང་ལ་ཤོད་དང་། ཁྱོད་
461–

ཀྱིས་དངོས་གནས་ཁྱོད་རང་གི་བྱེད་སྒོ་རྣམས་བྱེད་ཐུབ་ས་རེད་དམ། ཁྱོད་ཁྲིམས་
དཔོན་དེའི་ཁང་པ་ལ་ཇི་ལྟར་འགྲོ་ཐུབ་པ་འདུག་གམ། དེར་སོང་ནས་གནས་
སྟངས་འདི་འདྲ་ཞིག་གི་སྐབས་ལ་ལུས་ལ་འཁྲབ་ཆས་གྱོན་ནས་ངག་ལ་སྙན་ངག་
གྱེར་འདོན་བྱེད་རྒྱུ་ཡིན་ནམ། གལ་ཏེ་ང་ལ་མཚོན་ནས་བཤད་པ་ཡིན་ན། ང་
རང་ཉིད་ཀྱིས་རང་གི་ལྕེལ་ཁྲག་འཐོན་རག་བར་དུ་ཉེས་རྡུང་བཏང་བ་ཡིན་ནའང་
ངས་ཚིག་གཅིག་ཀྱང་ངག་ཏུ་དྲངས་ནས་སྙན་ངག་གྱེར་འདོན་བྱེད་ཐུབ་ས་མ་
རེད། ཅེས་བཤད།
སུའུ་ཆར་རས་ཐ་ཡིས། རེད། སྙིང་ཉེ། དེ་ངས་ཤེས་ཀྱིན་ཡོད། ཡིན་
ནའང་དམྱལ་བའི་སྡུག་བསྔལ་དཔག་ཏུ་མེད་པ་དེ་ཡང་སྐྱེ་བོ་ཞིག་གིས་ངེས་པར་
དུ་བཟོད་དགོས་པ་ཞིག་རེད། ང་ཚོ་ལ་མཚོན་ན་ད་ལྟ་འབྲོས་ས་དང་གཡོལ་
ས་གང་ཡང་མེད་པ་ཞིག་རེད། ཁྱོད་ཀྱི་སེམས་ལ་ངའི་མི་ཚེ་འདིའི་ནང་ལ་ཉི་
མ་འདི་བརྗེད་སྲིད་པ་ཞིག་རེད་བསམ་གྱིན་འདུག་གམ། ཞེས་སྨྲས།
ལོ་ལི་ཏཱ་སུའུ་ཆར་རས་ཐ་ཡི་བཀའ་གསུང་ཅི་སྒྲུབ་བྱེད་པའི་ཉམ་ཆུང་སྡར་
མའི་རང་བཞིན་ལ་ཁོང་ཁྲོ་ལངས་ཏེ་མོ་རང་ཉིད་ཀྱི་ཨ་མའི་འཁྲིས་སུ་ཕྱིན་ནས།
ཨ་མ། ཁྱེད་རང་འགྲོ་རྒྱུ་མིན་ནམ། ཞེས་སྨྲས།
བྷ་རོ་དྷ་མགོ་འཐོམ་དུ་བཅུག་པར་བརྟེན་ངག་ནས། བུ་མོ་འདི་ལ་ག་
རེ་བྱུང་འདུག་པ་ཡིན་ནམ། ང་ཚོ་དེ་རིང་དགོང་མོ་ཆུ་ཚོད་དགུ་པའི་ཐོག་ལ་
ངེས་པར་དུ་ཁྲིམས་དཔོན་གྱི་ས་ལ་འབྱོར་དགོས་རེད། ཅེས་སྐད་ཅོར་བརྒྱབས།
ལོ་ལི་ཏཱ་ཡིས། ངས་ང་ཚོ་གྲོང་ཁྱེར་ཀ་ལི་ཀ་ཏཱ་ལ་འགྲོ་རྒྱུའི་སྐོར་བཤད་
ཀྱིན་ཡོད། ཅེས་སྨྲས།
462-

བྷ་རོ་དྷ་ཡིས་ངུ་སྐད་ཅིག་བརྒྱབས་པ་དང་ཆབས་ཅིག མོ་ལ་གཅིག་
ཉོན་དང༌། ཞེས་སྨྲས།
ལོ་ལི་ཏུ་སུའུ་དྷེར་གྱི་ཕྱོགས་ལ་ཁ་འཁོར་སྟེ། གཅེན་པོ་སུའུ་དྷེར། ཁྱེད་
རང་ཡང་མོ་མཉམ་དུ་འདུག་རྒྱུ་ཡིན་ནམ། ཞེས་སྨྲས།
སུའུ་དྷེར་གྷོ་ར་ཡི་བཙོན་འཇུག་ཁྲིམས་གཅོད་ཀྱི་ཐོག་ལ་བློ་ཕམ་སྐྱེས་ནས་
ཡོད་ནའང་། ཁོ་ལ་རང་ཉིད་ཀྱི་ཡིད་དབང་འཕྲོག་ཅིང་ནུས་ཤུགས་ལྡན་པའི་རིག་
རྩལ་དེ་དབྱིན་ཇིའི་སྐུ་དྲག་རྣམས་མཉམ་འཛོམས་ཀྱི་མདུན་ནས་འགྲེམ་སྤེལ་ངོམ་
སོ་ལྟ་བུ་བྱེད་རྒྱུའི་ཕྱོགས་ལ་འགོག་རྐྱེན་བྱེད་པའིབསམ་བློའིནུས་ཤུགས་འདང་ངེས་
ཤིག་མེད་པར་བརྟེན། ཁོས་གསལ་ལ་མི་གསལ་བའི་སྐད་ཆ་ཁ་ཤས་ཤིག་དོན་
རྐྱེན་དེ་དང་འབྲེལ་བའི་ཐོག་ཏུ་ཐེ་ཚོམ་གྱི་འོག་ནས་བརྗོད་ནའང། དེ་ལ་མ་ལྟོས་
པར་གང་ལྟར་ཁོ་མགྲོན་འབོད་དེ་ལ་ཏན་ཏན་འགྲོ་ངེས་པ་ཞིག་རེད།
ཁྱིམ་བདག་མ་བྷ་རོ་དྷཡིས། ང་ཚོས་དེ་རིང་གི་ཉི་མ་ཆ་ཚང་དེ་འཕྲོ་བརླག་
ཏུ་གཏོང་གི་འདུག ང་ཚོ་སོང་ནས་ངལ་གསོ་ཏོག་ཙམ་ཞིག་རྒྱག དེ་མིན་ང་ཚོ་
དེ་རིང་དགོང་མོ་ཐང་ཆད་མདོག་ཁ་པོ་ཆགས་ནས་འཁྲབ་སྟོན་མིག་ལ་འཚམས་
པ་ཞིག་བྱེད་མ་ཐུབ་པ་འབྱུང་གི་རེད། སུ་ཞིག་ཀྱང་ཆུ་ཚོད་ལྔ་དང་ཕྱེད་ཀ་བར་
དུ་ཉལ་ས་ནས་ལངས་ཏེ་མ་འགྲོ། ཞེས་བརྗོད་པ་དང་ཆབས་ཅིག་མོས་ཁོང་ཚོ་
ཚང་མ་ཉལ་ཁང་དུ་བཅུག་ནས་ཕྱིར་འོག སུའུ་ཆར་རས་ཐ་མ་གཏོགས་
ཁོང་ཚོ་ཚང་མ་གཉིད་དུ་རོལ་ནའང་མོ་ལ་གཉིད་གཏན་ནས་མ་ཁུགས། ལོ་ལི་ཏཱ་
མོའི་ཉལ་ཁྲིའི་སྟེང་ནས་ཐད་ཀར་གནམ་ལ་འགྲེངས་ཏེ་ཡར་ལངས་ནས་བསྡད།
རླངས་ཤུགས་ཀྱིས་བགྲོད་པའི་གྲུ་གཟིངས་ཀྱིས་འགྲིམ་འགྲུལ་པ་རྣམས་
463-

ལ། གྲུ་གཟིངས་ཀྱི་ཕྱོགས་སུ་ཡོང་རན་པའི་དྲིལ་བརྡ་ཡང་ཡང་བརྒྱབས་ཤིང་
མཐའ་མཇུག་ཏུ་རླངས་ཤུགས་ཀྱིས་བགྲོད་པའི་གྲུ་གཟིངས་དེ་འགྲོ་རྒྱུའི་སྟ་གོན་
བྱས། ནམ་ཞིག་གྲུ་གཟིངས་ཀྱི་ལས་མི་རྣམས་གྲུ་ཟམ་གྱི་སྟེགས་བུ་རྣམས་ཀྱི་
སྟེང་དུ་བུད་ནས་སྒྲོམ་སྟེགས་རྣམས་ཡར་མཐོ་རུ་གཏོང་བཞིན་པའི་སྐབས་ཏག་
ཏག་ལ། བྷི་ནོ་གྲུ་གཟིངས་ཀྱི་ཐོག་ཁའི་ཁྱམས་ཁ་ལ་ལངས་ནས་ཡོད་པའི་སྐབས་
སུ། ཁོས་ཡུལ་བྷང་ག་ལ་ཡི་བུད་མེད་ཅིག་བྲེལ་ཚུབ་བྱས་ཏེ་གྲུ་གཟིངས་ཀྱི་ཕྱོགས་
སུ་ཡོང་བཞིན་ཡོད་པ་མཐོང་། བུད་མེད་དེའི་ཆས་གོས་དང་གཟུགས་དབྱིབས་
དེ་ལོ་ལི་ཏཱ་དང་འདྲ་བོ་ཞིག་ཡིན་ནའང་། ཐོག་མར་བྷི་ནོ་ཡིས་རང་གི་མིག་གཉིས་
ལ་གཏན་ནས་ཡིད་ཆེས་མ་ཐུབ། གང་ལྟར་ནམ་ཞིག་མོ་ཐག་ཉེ་སར་སླེབས་
ཚེ། དེ་ནི་ལོ་ལི་ཏྭ་ཡིན་པ་ལ་ཐེ་ཚོམ་གང་ཡང་མེད་པ་ཞིག་རེད། འཁྱུག་ཙམ་
ཞིག་གི་རིང་ལ་ཁོའི་སེམས་ལ་མོ་དེར་ཁོ་ལ་འབོད་དུ་ཡོང་བ་ཡིན་རྒྱུ་རེད་བསམ་
ནའང་། དེ་རྗེས་ཁོའི་སེམས་ལ་ལོ་ལི་ཏཱ་ཡང་ཁྲིམས་དཔོན་དེའི་ཁང་པ་རུ་དེ་
རིང་དགོང་མོ་འཁྲབ་སྟོན་བྱེད་དུ་འགྲོ་རྒྱུའི་ལྐོག་ཕྱོགས་ཁ་གཏད་དུ་ལངས་ནས་
ཡོད་པ་ཡིད་ལ་འཁོར།
ལོ་ལི་ཏཱ་ཡིས་རླངས་ཤུགས་ཀྱིས་བགྲོད་པའི་གྲུ་གཟིངས་དེ་ལ་ལག་འཇུ་
བྱེད་རྒྱུའི་འབད་པ་དོན་དུ་གཉེར་བཞིན་པའི་སྐབས་སུ་གྲུ་གཟིངས་ནང་གི་ལས་
མི་རྣམས་ཀྱིས་གྲུ་གཟིངས་ཀྱི་ཁ་ལོ་བསྒྱུར་རྒྱུའི་ཕྱོགས་ལ་ཉེ་བར་འབད། བྷི་
ནོ་གློ་བུར་བའི་ཞེད་སྣང་ཆེན་པོ་ཞིག་དང་བཅས་མགྱོགས་པོར་ཡར་ཡོང་སྟེ་མོ་
ལ་ཐུག་འབྲེལ་བྱས། ལོ་ལི་ཏུ་ཡིས། ངེད་གཉིས་ཐོག་ཁའི་རྒྱབ་སྟེགས་སྟེང་
དུ་འགྲོ། ཞེས་སྨྲས།
464-

བྷི་ནོ་ཅི་བྱེད་འདི་བྱེད་མེད་པའི་ནང་དུ་ཚུད་དེ། ཡིན་ནའང་གྲུ་གཟིངས་
འགྲོ་རན་སོང༌། ཞེས་སྐད་ཤུགས་ཆེན་པོ་ཞིག་བརྒྱབས།
ལོ་ལི་ཏཱ་ཡིས། ངས་དེ་ཤེས་ཀྱིན་ཡོད། ཅེས་བརྗོད་པ་དང་ཆབས་ཅིག་
བྷི་ནོ་ལ་སྡོད་སྒུག་བྱེད་ལོང་མ་བྱིན་པར་མོ་ཡར་ཐོག་ཁ་རུ་ཕྱིན།
རླངས་ཤུགས་ཀྱིས་བགྲོད་པའི་གྲུ་གཟིངས་ཀྱིས་དུང་སྒྲ་བརྒྱབས་པ་དང་
ཆབས་ཅིག་འགྲོ་རྒྱུའི་འགོ་བཙུགས། བྷི་ནོ་ལ་ལོ་ལི་ཏཱ་འདུག་སའི་རྐུབ་བཀྱག་
ཅིག་ཐོག་ཁའི་ཁྱམས་སྟེགས་སྟེང་ནས་རག་ཅིང་ངག་ཏུ་མ་དྲངས་པའི་དྲི་བ་ཞིག་
ཁོའི་མིག་གི་ནང་དུ་མངོན་བཞིན་དུ་མོ་ལ་གཅིག་བལྟས།
ལོ་ལི་ཏཱ་ཡིས། ང་གྲོང་ཁྱེར་ཀ་ལི་ཀ་ཏཱ་ལ་འགྲོ་རྒྱུ་ཡིན། ང་འདིར་མུ་
མཐུད་ནས་འདུག་ཐུབ་རྒྱུ་ཕལ་ཆེར་མི་སྲིད་པ་ཞིག་ཡིན་པ་ངས་ཤེས་སོང་། ཞེས་
འགྲེལ་བཤད་བརྒྱབས།
བྷི་ནོ་ཡིས། གཞན་དེ་ཚོས་ག་རེ་བཤད་ཀྱིན་འདུག ཅེས་དྲིས།
ལོ་ལི་ཏཱ་ཡིས། ད་བར་དུ་སུ་ཞིག་གིས་ཀྱང་ཤེས་ཡོད་པ་མ་རེད། ངས་
ཡི་གེ་ཞིག་བྲིས་ནས་དེར་བཞག་ཡོད། ནམ་ཞིག་ཁོང་ཚོས་དེ་བཀླགས་ན་དེ་
དུས་ཁོང་ཚོས་ཤེས་རྒྱུ་རེད། ཅེས་བཤད།
བྷི་ནོ་ཡིས་ལོ་ལི་ཏཱ་ཡི་རང་འདོད་ཀྱི་རྣམ་པ་ཕྱིར་མངོན་པ་ལ་ཕྱི་ནུར་ཞིག་
བརྒྱབས་པ་དང་ཆབས་ཅིག་བློ་རྩེ་གཉིས་ཀྱི་སྒོ་ནས། ཡིན་ནའང་། ཞེས་སྨྲ་
བཞིན་པའི་སྐབས་སུ། ལོ་ལི་ཏུ་ཡིས་ཁོའི་སྐད་ཆའི་འཕྲོ་བཅད་དེ། ད་ལྟ་རླངས
ཤུགས་ཀྱིས་བགྲོད་པའི་གྲུ་གཟིངས་འགྲོ་རྒྱུ་འགོ་བཙུགས་ཟིན་པ་རེད། ད་ཡིན་
ནའང་ཞེས་བརྗོད་རྒྱུ་ཅི་ཞིག་འདུག་གམ། ངས་རྒྱུ་མཚན་ཅི་ཞིག་ཡིན་མིན་
465-

ཤེས་ཀྱིན་མི་འདུག གང་ཡིན་ཟེར་ན། ངས་བུད་མེད་ཅིག་གི་སྐྱེ་བ་བླངས་
ཡོད་པ་རེད། དེར་བརྟེན་ངས་ད་བར་དུ་ངོ་རྒོལ་སྐྱོན་བརྗོད་གང་ཡང་མེད་པར་
བྱ་བ་མཐའ་དག་ལ་བཟོད་སྒོམ་བྱས་པ་ཡིན། ང་ཚོ་ལ་མཚོན་ནའང་སྲིད་པ་
དང་མི་སྲིད་པ་དང༌། འགྲིག་པ་དང་མ་འགྲིགས་པ་ལྟ་བུའི་ཚིག་ཅིག་ཡོད་པ་
རེད། དེར་བརྟེན་ང་ལ་མཚོན་ན་ཁོང་ཚོའི་འཁྲབ་སྟོན་གྱི་ཆ་ཤས་གང་རུང་
ཞིག་ལེན་རྒྱུ་ལས་རང་སྲོག་བློས་གཏོང་རྒྱུ་དེ་སེམས་ལ་འཇོག་རྒྱུ་ལས་སླ་བ་ཞིག་
རེད། ཅེས་སྨྲས།
བྷི་ནོ་ཡིས་བྱ་བ་གང་ཞིག་བྱུང་དང་འབྱུང་བཞིན་པ་དང༌། དེ་ལེགས་
ཉེས་ཅི་ཞིག་ཏུ་འགྱུར་བ་ལྟ་བུའི་ཕྱོགས་ལ་སེམས་ཁྲལ་བྱས་པ་ལ་ད་ལྟ་གྲུབ་འབྲས་
ལེགས་པ་ཞིག་གང་ཡང་ཡོང་རྒྱུ་མེད་པ་རྟོགས། དུས་ཡུན་ཅུང་ཟད་ཅིག་ལ་
འཇམ་ཐིང་ངེར་དེར་བསྡད་ཅིང་དེ་རྗེས་ལོ་ལི་ཏཱ་ཡིས་མུ་མཐུད་ནས། ངས་
ཁྱོད་ཀྱི་གྲོགས་པོ་གྷོར་མོ་ཧན་བྷ་བྷུ། གྷོ་ར་ལ་ཆེས་མི་དྲང་བའི་སྤྱོད་པ་ཞིག་བསྟན་
འདུག རྒྱུ་མཚན་ཅི་ཡིན་ང་རང་ཉིད་ཀྱིས་ཀྱང་ཤེས་ཐུབ་ཀྱིན་མི་འདུག ཡིན་
ནའང་གང་ལྟར་ངས་ཐོག་མར་ཁོ་མིག་གིས་མཐོང་བ་དང་ཁོའི་སྐད་ཆ་རྣ་བས་
གོ་བ་ནས་བཟུང་། ངའི་སེམས་པ་དེ་ཁོའི་ཁ་གཏད་དང་ལྡོག་ཕྱོགས་སུ་ལངས་
བྱུང་། ཁོས་རྟག་པར་ངར་ཤུགས་ཆེན་པོ་ལྟ་བུའི་སྐད་ཆ་བཤད་པར་མ་ཟད།
ཁྱོད་ལ་བལྟས་ན་ཁོས་ག་རེ་བཤད་པ་ཚང་མ་ལ། རེད། རེད། ཅེས་བརྗོད་
པ་ལྟ་བུ་ཞིག་མངོན་པར་བརྟེན་དེས་ང་ལ་ཁོང་ཁྲོ་ཟར་བཅུག་སོང་། ངས་ནམ་
ཡང་ལུས་ངག་གང་གི་སྒོ་ནས་གཞན་ལ་དྲག་ཤུགས་སྤྲད་པའི་བྱ་བ་གཅིག་ལ་
ནམ་ཡང་བཟོད་སྒོམ་བྱེད་ཐུབ་ཀྱིན་མེད། ཡིན་ནའང་ད་ལྟ་ངས་གྷོར་མོ་ཧན་
466-

བྷ་བྷུ་ཡི་བསམ་ཚུལ་རྣམས་ཇི་ལྟར་རང་ཉིད་ཀྱི་སྟེང་ལ་ནན་སྐུལ་དབང་ཤུགས་
བྱེད་བཞིན་ཡོད་པ་དེ་ལྟར་གཞན་ལ་ཡང་བྱེད་ཀྱིན་ཡོད་པ་ཤེས་ཀྱིན་འདུག དེ་
ནི་སྟོབས་ཤུགས་ཀྱི་ནུས་པ་མིང་དོན་མཚུངས་པ་ཞིག་རེད། ངས་ཁོ་ལྟ་བུའི་
མི་གཞན་པ་ཞིག་ནམ་ཡང་མཐོང་མ་མྱོང་། ཞེས་སྨྲས།
ལོ་ལི་ཏཱ་ཡིས་མུ་མཐུད་ནས་སྐད་ཆའི་མཇུག་སྐྱོང་ཞིང༌། དེ་ནི་མོས་འདས་
ཟིན་པའི་དུས་ཚོད་ཀྱི་བརྒྱུད་རིམ་ཁྲོད་དུ་གྷོ་ར་ལ་ལྟ་ཚུལ་ཕྱིན་ཅི་འོག་ཏུ་བཟུང་བའི་
འགྱོད་སེམས་ཙམ་ཞིག་མིན་པར་མ་ཟད། ད་ལྟའི་དུས་ཚོད་ཀྱི་ནང་དུ་མོས་སེམས་
གཏིང་རུས་པའི་ཁྲོད་ནས་འགོག་རྐྱེན་ལ་ཅི་མི་སྙམ་པར་རེ་དོགས་མ་ཆོད་པའི་དོན་
རྐྱེན་ཡང་ཡང་ཡིད་ལ་འཁོར་བས་ཀྱང་མིན་ནའང་། གང་ལྟར་མོས་བྷི་ནོ་གཅིག་
པུ་དེ་མོ་དང་ལྷན་དུ་གྲུ་གཟིངས་ནང་དུ་ཡོད་པ་དེ་སྤྱོད་ཚུལ་མི་ལེགས་པ་ཞིག་ཡིན་
པ་རྟོགས་མ་ཐུབ། ཡིན་ནའང་ཁྱོད་ཀྱིས་དེ་ལ་ངོ་ཚའི་རྣམ་འགྱུར་ཅི་ཙམ་བྱས་ན་
ཐམས་ཅད་དེ་ཙམ་ལས་ལྷག་པའི་ངོ་ཚའི་གནས་སུ་འགྱུར་བར་བརྟེན་མོས་གང་
ཐུབ་ཅི་ཐུབ་ཀྱིས་ཁ་བརྡ་ལབ་གླེང་བྱེད་རྒྱུའི་འགོ་བརྩམས།
གང་ལྟར་ཡང་བྷི་ནོ་སྐད་ཆ་བཤད་རྒྱུའི་ཐོག་ལ་མགོ་འཐོམ་པར་གྱུར།
ཁོའི་སེམས་ལ་ཕྱོགས་གཅིག་ནས་གྷོ་ར་སྟབས་མ་ལེགས་པར་ཁྲིམས་དཔོན་དེའི་
དབང་འོག་དུ་ཚུད་ནས་ཁོ་ལ་མཐོང་ཆུང་དམའ་འབེབས་དང་འབྲེལ་དཀའ་ངལ་
བཟོས་པ་དང༌། ཕྱོགས་གཞན་ཞིག་ནས་ཁོ་རང་ཉིད་ཁྲིམས་དཔོན་དེ་རང་གི
ཁང་པ་རུ་འཁྲབ་སྟོན་བྱེད་དུ་ཡོང་ཡོད་པའི་ཞབས་འདྲེན་ངོ་ཚ་ལ་བསམ་གཞིག་
བྱས། ད་དུང་དེའི་ཐོག་ལ་སྟབས་མི་བདེ་བའི་གནས་སྟངས་ལོ་ལི་ཏཱ་ཡང་འདིར་
ཁོ་མཉམ་དུ་སླེབས་ཡོད་པར་བརྟེན། གནས་ཚུལ་དེ་དག་གིས་རྐྱེན་བྱས་ནས་
467-

ཁོ་ཕྱོགས་གཅིག་ཏུ་བསྒྲིལ་ནས་སྐད་ཆ་བཤད་རྒྱུ་མེད་པར་གྱུར།
སྔོན་མ་ཡིན་ན་ལོ་ལི་ཏཱ་ཡི་ཕྱོགས་ཀྱི་གླེན་རྟགས་ལྟ་བུའི་དཔའ་ངར་རྣམས་
ཀྱིས་ཏན་ཏན་མོ་ཁོའི་ཀླན་ཀ་བྱེད་སའི་ཡུལ་ཞིག་ཏུ་བཀོད་ཡོད་ནའང་། ད་
ལྟ་ཁོས་དེ་ལྟ་བུའི་ཚོར་འདུ་ཞིག་གཏན་ནས་ཡིད་ལ་འཁོར་མི་ཐུབ་པར་གྱུར།
དོན་དངོས་སུ་ཁོ་གློ་བུར་དུ་མོའི་བྲོས་བྱོལ་ལ་ཧང་སངས་ནས་ཡོད་པ་དེ་མོའི་སྙིང་
སྟོབས་ལ་ཅུང་ཟད་ཡ་མཚན་པའི་རྣམ་པ་དང་བསྲེས་ནས་ཡོད་པར་མ་ཟད། ད་
དུང་གཞན་ཡིད་ལ་དགའ་བ་སྐྱེད་པའི་བསམ་བློ་ཞིག་ཡོད་པ་ནི། སྒྱུ་རྩལ་འཁྲབ་
སྟོན་གྱི་སྡེ་ཁག་ཡོངས་རྫོགས་ཀྱི་ཁྲོད་ནས་གྷོ་ར་རྩོད་གཞིར་བཟུང་བའི་མཐོང་
ཆུང་དམའ་འབེབས་ཀྱི་སྐོར་ལ་ཁ་ཞེ་གཉིས་མེད་ཀྱི་སེམས་ཀྱི་ཚོར་འདུ་ཕྱིར་མངོན་
པར་བྱེད་མཁན་ཞིག་ཡོད་པ་ནི་ཁོ་དང་ལོ་ལི་ཏཱ་གཉིས་ཁོ་ན་ཡིན་པའི་རྒྱུ་མཚན་
དེ་རེད། གནད་དོན་དེའི་ཁ་གཏད་དུ་ལང་མཁན་ཁོ་གཉིས་ཀྱི་ནང་ནས་བཀྲ་
མི་ཤིས་པའི་མཇུག་འབྲས་གང་གི་ཡང་གྱོང་གུད་གཏན་ནས་མྱོང་མི་དགོས་མཁན་
དེ་བྷི་ནོ་གཅིག་པུ་རེད། ཡིན་ནའང་ལོ་ལི་ཏཱ་ཡིས་ཏན་ཏན་དུས་ཡུན་རིང་པོ་
ཞིག་ལ་དེའི་མཇུག་འབྲས་ཀྱི་བྲོ་བ་སྐྱུར་པོ་དེ་ངེས་པར་དུ་མྱོང་དགོས་པ་ཞིག་རེད།
ཁོའི་སེམས་ལ་ལོ་ལི་ཏྭ་ཡིས་ཁོ་སྟོབས་ཀྱི་ནུས་ཤུགས་ཀྱིས་མ་འདང་པ་དང་
བཟློག་མེད་ཀྱི་ཡིད་ཆེས་བརྟན་པོ་མེད་པ་ལྟ་བུའི་མཐོང་ཆུང་ངེས་པར་དུ་བྱེད་རིགས་
པ་ཞིག་རེད་སྙམ་པའི་ཚོར་བ་སྐྱེས། ཁོས་རང་ཉིད་ཅི་འདྲའི་ཁ་ཕྱོགས་འཁྲུལ་བ་
མེདཔ་ཞིག་གི་སྟེང་དུ་གནས་པ་རུ་ཆ་འཇོག་བྱེད་པའི་དམིགས་ཡུལ་འགྲུབ་པར་
བྱེད་པའི་ཆེད་དུ། ཁོ་རང་ཉིད་ཀྱི་མི་དམངས་ཀྱི་བསྟོད་བསྔགས་དང་སྐྱོན་བརྗོད་
ཀྱི་མནོ་བསམ་ཐམས་ཅད་ཟུར་གཅིག་ལ་བློ་ཁོག་ཆེན་པོའི་སྒོནས་འབུད་རྒྱག་གཏོང་
-468-

གཏན་ནས་ཐུབ་མྱོང་མེད་པ་དང་། ཅི་འདྲའི་ཐེངས་མང་པོ་ཞིག་ལ་ཁོ་གྷོ་ར་ལ་ཕོག་
ཐུག་འགྲོབ་འམ། ཡང་ན་གྷོ་ར་ཡིས་ཁོ་ནུས་མེད་ཉམ་ཐག་ཅིག་ཏུ་བརྩི་བར་དོགས་
ནས་ཁོ་རང་ཉིད་ཀྱི་བཅོས་མ་མ་ཡིན་པའི་རང་གཤིས་ཀྱི་འོག་ཏུ་ཕམ་ཁ་ཁུར་ཡོད་
པ་དང་། དེ་རྗེས་ཁོ་རང་ཉིད་ཀྱིས་རང་ཉིད་ལ་ཡིད་ཆེས་འཕེར་བའི་རིག་པ་བཏང་
ནས་གྷོ་ར་ཡི་ལྟ་གྲུབ་རྣམས་ཁོ་རང་ཉིད་ངོ་མའི་ལྟ་གྲུབ་ཡིན་པའི་མགོ་སྐོར་བཏང་
མྱོང་ཡོད་པ་ཞིག་རེད་ཨང་།
ཁོས་ལོ་ལི་ཏཱ་ཡིས་མོ་རང་ཉིད་ཀྱི་བློ་གྲོས་ཀྱི་རྩལ་ལ་བརྟེན་ནས། རང་དབང་
གི་སྒོནས་མོ་རང་ཉིད་ཀྱི་གནས་བབ་གཞིར་བཟུང་གིས་ཇི་ལྟར་ཁོལ་མོ་ར་སྤྲོད་བྱས་
པ་དེ་ཅི་འདྲའི་ཁྱད་དུ་འཕགས་པ་ཞིག་ཡིན་པ་ངོས་ཟིན་པར་བརྟེན། ཁོས་ལོ་ལི་
ཏཱ་ལ་འདས་པའི་དུས་ཚོད་ཀྱི་བརྒྱུད་རིམ་ཁྲོད་དུ་ཁོས་མོ་ལ་ཐེངས་མང་པོར་ལྟ་ཚུལ་
ཕྱིན་ཅི་ལོག་བཟུང་བ་དང༌། སེམས་ཀྱི་ནང་ནས་ཁག་འདོགས་ཡ་ལ་བཙུགས་
པ་སོགས་ལ་བཟོད་པ་བཞེས་རོགས་ཞེས་རེ་སྐུལ་བྱེད་འདོད་ཀྱི་འདུན པ་ཤུགས་དྲག་
པོ་སྐྱེས། ཡིན་ནའང་ཁོའི་སེམས་ཀྱི་ཚོར་འདུ་ཕྲ་རགས་རྣམས་ཐ་སྙད་ཚིག་གི་རྣམ་
པར་འཕོ་བའི་ཐབས་ལམ་གང་ཡང་ཡིད་ལ་འཁོར་མ་ཐུབ།
བུད་མེད་དར་མའི་གནས་སྐབས་ཀྱི་འཆར་སྣང་སྟེ། ལང་ཚོའི་དཔལ་
ཡོན་གྱི་འཛུམ་མདངས་རྣམ་པར་རྒྱས་པའི་ཁྲོད་དུ་ལོ་ལི་ཏཱ་ཡི་འགྲན་ཟླ་བྲལ་བའི་
སྙིང་སྟོབས་ཀྱི་ཉམས་དང་འགྱུར་བ་མཐའ་དག་མོའི་མཐའ་འཁོར་དུ་ཁྱབ་ནས་
ཡོད་པ་དེས། ཁོའི་སེམས་ལ་ཁོང་རང་ཉིད་ཀྱི་མི་ཚེ་འདི་དགེ་མཚན་ཆེ་ཞིང་
དོན་གོ་ཆོད་པ་ཞིག་རེད་སྙམ་པའི་ཚོར་བ་སྐྱེ་བཅུག ། །།

ལེའུ་སུམ་ཅུ་ཐམ་པ།
༄༅། །མི་རིང་བར་ཁོ་གཉིས་གྲོང་ཁྱེར་ཀ་ལི་ཀ་ཏཱ་ལ་འབྱོར་ཞིང་།
བྷི་ནོ་ཡིས་ལོ་ལི་ཏཱ་ཕེ་རེ་ཤུ་བྷ་བྷུ་ཡི་ཁང་པ་རུ་བསྐྱལ།
ཁོགགཉིས་ནང་དུ་མ་འབྱོར་སྔོན་ཏེ། རླངས་ཤུགས་ཀྱིས་བགྲོད་པའི་གྲུགཟིངས་
ནང་དུ་ཡོད་པའི་སྐབས་སུ། བྷི་ནོ་ཡིས་རང་གི་སེམས་ཀྱི་ཚོར་འདུ་མཐའ་དག་ལོ་
ལི་ཏ་ཡི་ཕྱོགས་ལ་དོན་དངོས་སུ་ཇི་ལྟར་ཡོད་པ་དེ་རྟོགས་མ་ཐུབ། ད་བར་དུ་ཁོའི་
སེམས་པ་དེ། མོ་དང་ཁ་རྩོད་འབྱུང་རྒྱུའི་ཕྱོགས་ལ་ཡོངས་སུ་དོགས་ནས་བྲེལ་ཚུབ་
བྱེད་བཞིན་ཡོད་པར་མ་ཟད། ཁོའི་ལས་འགན་གཙོ་བོ་དེ་ནི་ཧ་ལམ་ཉི་མ་རེ་རེ་
ལ་མོ་དང་ཐུག་པའི་སྐབས་སུ་ཚུལ་ཇི་ལྟར་འདྲིས་གཤིབ་དཀའ་བའི་བུ་མོ་འདི་ལ་ཞི་
འཇམ་གྱི་ལྷན་པ་ཞིག་རྒྱག་ཐུབ་རྒྱུ་ལ་འབད་བརྩོན་བྱེད་རྒྱུ་དེ་རེད། སུའུ་ཆར་རས་
ཐ་བྷི་ནོ་ཡི་མི་ཚེའི་གནམ་ས་འཕྲད་པའི་སོ་མཚམས་ན། སྐར་མ་པ་སངས་ལྟར་
དུ་བུད་མེད་དར་མའི་གནས་སྐབས་ཀྱི་ལང་ཚོའི་རང་བཞིན་གཙང་ཞིང་ཡིད་དུ་འོང་
བ་དེ་རྣམ་པར་འཕྲོ་བཞིན་ཡོད་པ་དང་། ཁོས་རང་ཉིད་ཀྱི་ལྷན་སྐྱེས་ཀྱི་རང་གཤིས་
-470—

FIG
དེ་ངོ་མཚར་ལྡན་པའི་མིག་གི་དགའ་སྟོན་འདི་ཡི་སྤྲོ་སྐྱིད་ཀྱི་ཀློང་དུ་ཇི་ལྟར་ཡོངས་
སུ་ཐིམ་ནས་ཡོད་པ་ངོས་ཟིན་ནའང་། སྐར་མ་གཞན་རྣམས་ཀྱང་མངོན་པར་ཤར་
ནས་ཡོད་པར་བརྟེན། དུས་ནམ་ཞིག་གི་ཚེ་དེ་དག་མངོན་དུ་གྱུར་མིན་དེ་ཁོའི་ཡིད་
ལ་གསལ་པོ་ཞིག་དྲན་མ་ཐུབ། སྐར་མ་དང་པོ་དེ་ཁོ་ལ་མཚོན་ན་འཛམ་གླིང་འདིའི་
འོད་ཟེར་གྱི་སྣང་བའི་དགའ་སྟོན་ཁྱབ་བསྒྲགས་བྱེད་པའི་བང་ཆེན་ཕོ་ཉ་ལྟ་བུ་ཞིག་
ཡིན་ནའང་། དེ་ཡང་བསྐྱར་གནམ་ས་འཕྲད་པའི་སོ་མཚམས་ཀྱི་གཤམ་འོག་
ལ་མངོན་པར་མི་སྣང་བར་གྱུར།
ལོ་ལི་ཏཱ་ཡིས་ངོ་ལོག་གྱེན་ལངས་བྱས་པ་ནས་རླངས་ཤུགས་ཀྱིས་བགྲོད་
པའི་གྲུ་གཟིངས་ཐོག་ལ་གོམ་པ་སྤོས་པའི་བར་ལ། བྷི་ནོ་ཡིས་ཁོ་རང་ཉིད་ལ།
ལོ་ལི་ཏཱ་དང་ངེད་གཉིས་ཕན་ཚུན་གཅིག་གི་འཁྲིས་ལ་གཅིག་བསྡད་ནས་མི་ཚོགས་
གཞན་ཐམས་ཅད་ཀྱི་ལྡོག་ཕྱོགས་སུ་ཁེར་རྐྱང་དུ་གནས་ཡོད་པ་རེད། ཅེས་
ཁེར་ལབ་བརྒྱབས། ཁོས་ལོ་ལི་ཏཱ་ལ་དཀའ་ངལ་ཡོད་བཞིན་དུ་གཞན་
ཚང་མ་བཞག་ནས་ཁོ་མཉམ་དུ་ཡོང་བའི་དངོས་ཡོད་ཀྱི་དོན་རྐྱེན་ངོ་མ་དེ་ནམ
ཡང་སེམས་ཀྱི་ཕྱི་རོལ་ཏུ་འབུད་མ་ཐུབ། མོའི་རྒྱུ་མཚན་དངོས་གནས་དང་
དམིགས་ཡུལ་ངོ་མ་དེ་ག་རེ་ཡིན་ན་མིན་ནའང་། སྔོན་ཆད་བྷི་ནོ་མོའི་ཕྱོགས་
ཀྱི་མི་དཀྱུས་མ་ཞིག་མ་གཏོགས་མིན་ནའང་། ད་ཆར་ཁོ་གཅིག་པུ་མོའི་འཁྲིས་
སུ་ཁེར་རྐྱང་དུ་ཡོད་པ་ནི་དོན་དངོས་ཀྱི་གནས་ཚུལ་ངོ་མ་ཞིག་ཡིན་པ་དེ་གསལ་
པོ་རེད། ཁོ་མོའི་ཉེ་འགྲམ་དུ་ཡོད་པའི་དུས་སྐབས་དེར་མོ་རང་ཉིད་ཀྱི་ནང་མི་
ཉེ་འབྲེལ་ཐམས་ཅད་རྒྱང་རིང་དུ་གནས་པ་དང་། ཁོ་མོའི་ཉེ་འགྲམ་དུ་ཡོད་
པའི་སེམས་ཚོར་དེ། ཁོའི་ཚེ་སྲོག་གི་ནང་ལ་ཉེན་ཁ་ཆེ་བའི་གློག་ཞགས་ཀྱི་གཡོ་
-471-

འགུལ་ཞིག་སྤྲིན་པ་རྣམས་ཀྱི་གསེབ་ཏུ་འབིགས་བྱེད་ཀྱི་ཐོག་དང་ལྷན་དུ་འབར་
གས་བྱས་པ་ལྟར་དུ་ལྷང་ལྷང་དུ་འཆར།
ནམ་ཞིག་ལོ་ལི་ཏཱ་ཡིས་གྲུ་གཟིངས་ཀྱི་ཉལ་ཁང་ནང་དུ་མཚན་མོའི་ངལ་
གསོ་བྱེད་པའི་སྐབས་སུ། བྷི་ནོ་ཡི་སེམས་ལ་གཉིད་ཁུགས་མི་ཐུབ་པར་དྲན་
ཞིང་། དེ་ལ་བརྟེན་ནས་རང་ཉིད་ཀྱི་ལྷམ་ཕུད་ནས་གྲུ་གཟིངས་ཀྱི་ཁྱམས་སྟེགས་
སྟེང་དུ་ཁུ་སིམ་མེར་ཡར་འགྲོ་མར་འགྲོ་བྱེད་རྒྱུའི་འགོ་བརྩམས། འགྲིམ་འགྲུལ་
གྱི་དུས་རིམ་དེའི་རིང་དུ་ལོ་ལི་ཏུ་སྲུང་སྐྱོབ་བྱེད་དགོས་པའི་རྒྱུ་མཚན་དམིགས་
བསལ་བ་གང་ཡང་མེད་ནའང་། བྷི་ནོ་སྔར་མེད་གསར་བྱུང་གི་དགའ་སྤྲོ་དང་
གློ་བུར་ཐོལ་རྒྱག་གི་འགན་ཁུར་དེ་དག་ལ་བཤོལ་མ་ཐུབ། དེ་ལ་བརྟེན་ནས་
ཁོས་དགོས་མེད་ཀྱི་མེལ་ཚེ་དེ་ཁོ་རང་ཉིད་ཀྱི་ཐོག་ཏུ་བླངས།
སྨྲ་བརྗོད་ཀྱི་ཡུལ་ལས་འདས་ཤིང་མུན་ནག་གི་གཏིང་མཐའ་ཟབ་པའི་
མཚན་མོ་དེ་ལ་སྤྲིན་བྲལ་གྱི་ནམ་མཁའ་དེ་རྒྱུ་སྐར་གྱི་རྣམ་གྲངས་མཐའ་ཡས་
པས་བརྒྱངས་ནས་ཡོད་པ་དང༌། ལྗོན་ཤིང་རྣམས་ཀྱི་བང་རིམ་རྣམས་ཕྱོགས་
གཅིག་ཏུ་འདུ་རུབ་བྱས་ཏེ་གྲལ་བསྟར་བསྒྲིགས་ནས། སྲ་ཞིང་མཁྲེགས་པའི་
རྩིག་གྱང་ནག་པོ་ཞིག་གིས་ནམ་མཁའ་གནམ་ལ་འདེགས་པ་ལ་རོགས་རམ་བྱེད་
བཞིན་ཡོད་པ་ལྟ་བུ་ཞིག་ལ། གཤམ་དུ་ཁ་ཞེང་ཆེ་བའི་གཙང་ཆུ་མགྱོགས་འགྲོས་
ལྡན་པ་དེ་འཇམ་ཐིང་ངེར་མདུན་དུ་རྒྱུ་བཞིན་ཡོད་པའི་དབུས་སུ། ལོ་ལི་ཏཱ་མར་
ཉལ་ཏེ་གཉིད་དུ་རོལ་བཞིན་ཡོད་པའི་གནས་ཚུལ་དེ་ལྟ་བུ་ཞིག་བྱུང་བ་ལས་གཞན་
གང་ཡང་མིན་པར་མ་ཟད། ལོ་ལི་ཏཱ་ལ་རེ་དོགས་ཀྱི་ཐེ་ཚོམ་ཅི་ཡང་མེད་པར།
ཁོའི་ལག་པ་གཉིས་ཀྱི་ནང་དུ་མོའི་མགོ་བོ་དེ་ལྷིང་འཇགས་ཀྱི་མཛེས་སྡུག་ཁྲོད་
-472-

དུ་ཡོངས་སུ་བསྟིམས་ནས་བཞག་ཡོད་པ་དེ་ཡིས། བྷི་ནོ་ལ་ཇི་ལྟར་རིན་ཐང་
བླ་ན་མེད་པའི་རྔན་པ་ཆེས་ལེགས་ཤོས་ལྟ་བུ་ཞིག་ཁས་ལེན་བྱེད་རྒྱུའི་འགན་འཁུར་
སྤྲད་པ་དེ་ལྟར་དུ་ཁོས་གཅེས་སྐྱོང་བདག་གཉེར་བྱས།
ཨ་ཕ་དང་ཨ་མ། གཞན་ཉེ་འབྲེལ་སུ་ཞིག་ཀྱང་མེད་ནའང་། ལོ་ལི་
ཏཱ་ཡིས་མོའི་མཛེས་སྡུག་ལྡན་པའི་གཟུགས་པོ་དེ་ཆ་རྒྱུས་མེད་པའི་ཉལ་ཁྲི་དེའི་
ཐོག་ལ་བཞག་ནས་འཇིགས་སྣང་དང་ཞེད་སྣང་གང་ཡང་མེད་པར་གཉིད་དུ་
འགྲོ་རྒྱུ་ལ་བློ་གཏད་བཅོལ་ཐུབ་པ་ཞིག་རེད། འཕར་ལྡིང་གི་འདེགས་འཇོག་
མཉམ་པའི་མོའི་བྲང་ཁའི་གཞི་ལ་མངོན་པའི་ནུ་མ་གཉིས་མོའི་གཉིད་ཀྱི་སྙན་ངག་
གི་དབྱངས་རྟ་དང་བསྡེབས་ནས་བསྐྱོད་ཅིང་། ཞིབ་ཅིང་ཕྲ་བའི་སྒོ་ནས་ལེགས་
པར་བསྡམས་པའི་མོའི་སྐྲ་ཡི་ལན་བུ་ཡི་ཕྱི་རོལ་ན། སྐྲ་ཐུར་ཉག་མ་གཅིག་
ཀྱང་གཟེངས་ནས་མེད་པར་མ་ཟད། མོའི་ལག་པ་གཉིས་ཀའི་ནང་དུ་བུད་མེད་
ཀྱི་ཉམས་དང་མཐུན་པའི་ཞི་འཇམ་གྱི་ཁྱད་ཆོས་མངོན་པར་གསལ་བཞིན་དུ།
ཉལ་ཁྲིའི་གཡོག་ཁེབས་སྟེང་ལ་གཡོ་བ་མེད་པའི་ཡིད་ཆེས་ཀྱི་ངལ་དུབ་དང་བཅས་
ངལ་གསོ་བྱས་ཡོད་པ་ཞིག་རེད། གཡོ་འགུལ་གྱི་མཚམས་འཇོག་མེད་པའི་
མོའི་རྐང་པ་གཉིས་ཀྱི་མཐའ་མཇུག་ཏུ་ངལ་གསོ་བསྟེན་ཞིང་། དེ་ནི་དགའ་སྟོན་
གྱི་མཛད་སྒོ་ཞིག་མཇུག་བསྡུས་མ་ཐག་པའི་རོལ་མོའི་དབྱངས་ཀྱི་འགྱུར་ཁུག་
མཐའ་མ་དང་ཡོངས་སུ་མཚུངས་ཤིང་། དེ་ལྟ་བུའི་སྣང་ཚུལ་དེ་ནི་བྷི་ནོ་ཡི་བསམ་
བློའི་རྟོག་འཆར་ཁྲོད་དུ་ཡོངས་སུ་འཕྲོས་པའི་འཆར་སྣང་ཞིག་རེད།
མུ་ཏིག་ཅིག་རང་གི་ཉ་ལྕིབ་ནང་དུ་ཡོད་པ་ལྟར། ལོ་ལི་ཏུ་ལྷིང་འཇགས་
ཀྱི་མུན་ནག་ཁྲོད་དུ་སྐར་ཚོགས་རྣམ་པར་བཀྲ་བའི་ནམ་མཁའ་ཡིས་མཐའ་ནས་
473-

བསྐོར་ཏེ་ཡོངས་སུ་བསྟིམས་ནས་བཞག་ཡོད་པ་དང་། བྷི་ནོ་ལ་དེ་ལྟ་བུའི་ཞི་
འཇམ་གྱི་གཉིད་ཀྱི་ངལ་གསོ་དེ་ནི་དགེ་མཚན་གྱི་ཁྱད་པར་ཡོངས་སུ་ཚང་བ་ཞིག་
ཡིན་པར་མ་ཟད། དེ་ནི་ཕར་བལྟས་ན། མཚན་མོ་དེ་ལ་འཛམ་གླིང་འདི་ཡོངས་
རྫོགས་ཀྱི་ནང་དུ་གནད་དོན་དེ་གཅིག་པུ་བྱུང་ཡོད་པ་ལྟ་བུ་ཞིག་རེད། ཁོའི་
རྟོག་འཆར་གྱི་ཁྲོད་དུ་ང་གཉིད་སད་སོང་། ང་གཉིད་སད་སོང༌། ཞེས་གང་
ཐོན་པའི་སྐད་ཆ་དེ་དག་ནི། གཡུལ་ལས་རྣམ་པར་རྒྱལ་བའི་དམག་དུང་ཞིག་
གློ་བུར་དུ་བྷི་ནོ་ཡི་ཕོ་གཞོན་དར་མའི་གནས་སྐབས་ཀྱི་གོ་རྟོགས་ཟབ་མོའི་ཁྲོད་
ནས་བོས་པ་ལྟ་བུ་ཞིག་ཡིན་པར་མ་ཟད། དེ་ནི་རྟག་ཏུ་གཉིད་ལས་དྭངས་པའི་
ལྷ་ཆེན་ཏེ། སྣང་སྲིད་ཀྱི་འཇིག་རྟེན་འདི་ལ་མེལ་ཚེ་བྱེད་མཁན་དེ་འཇམ་ཐིང་
ཐིང་གི་ཁོར་ཡུག་ཁྲོད་དུ་ཡོངས་སུ་བསྟིམས་ནས་ཡོད་པ་ལྟ་བུ་ཞིག་རེད།
ཡིན་ནའང་འདིར་རྣམ་རྟོག་གི་འཆར་སྒོ་གཞན་པ་ཞིག་ཀྱང་བྱུང་བ་དང་།
དེ་ཡིས་ཟླ་བ་མེད་པའི་མུན་ནག་གི་མཚན་མོ་འདིར། ཁོ་ལ་བསྐྱར་དུ་འདས་
དོན་ཞིག་ཡིད་ལ་འཁོར་བཅུག དེ་ནི་དེ་རིང་དགོང་མོ་གྷོ་ར་བཙོན་ཁང་
དུ་ཡོད་པ་དེ་རེད། ད་བར་དུ་བྷི་ནོ་ཡིས་ཁོའི་མཛའ་གྲོགས་ཀྱི་སྤྲོ་དགའ་དང་
མྱ་ངན་ཐམས་ཅད་གྷོ་ར་དང་ལྷན་ཅིག་ཏུ་ཐུན་མོང་དུ་སྤྱད་ཡོད་པ་དང་། ཕྱོགས་
གཞན་ཞིག་ནས་བཤད་པ་ཡིན་ན། རྐྱེན་ངན་གྱི་བྱ་བ་ཞིག་བྱུང་བ་དེ་ནི་འདི་
ཐོག་མ་རེད། གྷོ་ར་ལྟ་བུའི་མི་ཞིག་ལ་བཙོན་ཁང་གི་དོན་རྐྱེན་འདི་བཟོད་པར་
དཀའ་བའི་བྱ་བ་དངོས་ཞིག་མིན་པ་ཁོས་ཤིན་ཏུ་གསལ་པོ་ཤེས་ཀྱིན་ཡོད་ནའང་།
ཐོག་མ་ནས་མཐའ་མའི་བར་དེ་འགོ་ནས་མཇུག་བར་གྱི་གྷོ་ར་ཡི་མི་ཚེའི་ནང་གི་
གལ་ཆེའི་བྱུང་བ་འདིའི་སྐབས་སུ། བྷི་ནོ་རང་གི་གྲོགས་པོ་ལས་རྒྱང་ཐང་རིང་
–474–

ས་ཞིག་ཏུ་གནས་ཡོད་པར་མ་ཟད། བྱ་གཞག་འདིའི་ནང་དུ་ཁོ་ལ་དབང་ཚད་
གང་ཡང་མེད་པ་ཞིག་རེད། ནམ་ཞིག་གྱེས་བྲལ་དུ་ཕྱིན་པའི་ཁོ་གཉིས་ཀྱི་མི་
ཚེའི་ཁ་ཕྱོགས་ཐ་དད་པ་དེ་གཉིས་བསྐྱར་དུ་གཞི་གཅིག་ལ་འཛོམས་ནས། སླར་
ཡང་ཁ་བྲལ་དུ་ཕྱིན་པའི་དབྱེ་འབྱེད་འདིས་ཁོ་གཉིས་ཀྱི་བར་གྱི་སྟོང་ཆ་དེ་ངེས་
པར་དུ་བརྒྱང་སྲིད་པ་ཞིག་རེད་དམ། དེ་ནི་ཁོ་གཉིས་ཀྱི་བར་གྱི་ཁྱད་པར་དུ
འཕགས་ཤིང་ཟམ་མ་ཆད་པའི་མཛའ་གཅུགས་ཀྱི་འབྲེལ་ལམ་མཇུག་རྫོགས་
པའི་དོན་རྐྱེན་ཞིག་རེད་དམ།
མཚན་མོ་དེ་དེ་ལྟར་བྱས་ནས་ཕྱིན་ཞིང་། བྷི་ནོ་ཡི་སེམས་ལ་དུས་གཅིག་
ཏུ་རེ་འདོད་ཀྱི་འདུན་པ་ཡོངས་སུ་སྐོང་ཐབས་དང་ཅི་ཡང་མེད་པའི་སྟོང་པའི་རང་
བཞིན་གཉིས་ཀ་འཆར། མཐར་ཁོ་སེམས་ཀྱི་འཆར་སྒོདེ་དག་ལས་རྣམ་པར་རྒྱལ་
བར་བྱས་ཏེ་འཇིག་རྟེན་གྱིབ ཀོད་པ་ཐོག་མར་བསྐྲུན་ཞིང་མཐའ་མར་ཆགས་འཇིག་
འགྲོ་བའི་གནས་དེ་ནས་ཕྱི་རོལ་གྱི་མུན་ནག་ཁྲོད་དུ་མིག་གྱེར་ནས་བསྡད།
ནམ་ཞིག་གླ་འཁོར་ཤིང་རྟ་དེ་ཕེ་རེ་ཤུ་བྷ་བྷུ་ཡི་ཁང་པའི་སྒོ་འགྲམ་དུ་སླེབས་
ཤིང༌། ལོ་ལི་ཏཱ་མར་ཤིང་རྟ་ལས་འབབ་བཞིན་པའི་སྐབས་སུ་བྷི་ནོ་ཡིས་མོ་འདར་
སིག་རྒྱག་བཞིན་ཡོད་པ་དང༌། མོས་དེ་འགོག་ཐབས་ཀྱི་འབད་བརྩོན་ཤུགས་
དྲག་པོ་ཞིག་བྱེད་དགོས་འབྱུང་བཞིན་ཡོད་པ་རྟོགས། དོན་དངོས་ཀྱི་ཆ་ནས།
ད་བར་དུ་མོས་རང་ཉིད་ཀྱི་འགལ་འཛོལ་གྱི་རྣམ་གཞག་དེ་སྤྱི་ཚོགས་ཀྱི་ལྡོག་ཕྱོགས་
ཀྱི་བརྒྱུད་རིམ་ཉེན་ཁ་ཅན་ཞིག་གི་སྟེང་དུ་ཡ་མེད་བྱས་ཏེ་ཕྱིན་ནས་ཡོད་པའི་ཁྲིམས་
འགལ་གྱི་བྱ་བ་ཚབས་ཆེན་དེ་ལ་བསམ་གཞིག་ཆ་ཚང་བ་ཞིག་བྱེད་ཐུབ་མེད་
པ་དེ་རེད། མོས་རང་གི་ཨ་ཕ་ཡིས་མོ་ལ་ཁག་འདོགས་སྐྱོན་བརྗོད་ཀྱི་སྐད་ཆ་
475-

ཚིག་གཅིག་ཀྱང་གཏན་ནས་མི་བཤད་པ་དེ་ཤིན་ཏུ་གསལ་པོ་ཤེས་ནའང་། རྒྱུ་
མཚན་དེ་ཁོ་ན་ལ་བརྟེན་ནས་མོ་ཁོའི་འཇམ་ཐིང་ངེར་གནས་པའི་དོན་ལ་གཞན་
ཡོད་ཚད་ལས་ཀྱང་ཞེད་སྣང་སྐྱེ་ངེས་པ་ཞིག་རེད།
བྷི་ནོ་གནས་སྟངས་འདིའི་འོག་ཏུ་འོས་འཚམ་གྱི་བྱ་བ་ཅི་ཞིག་ཐག་གཅོད་
བྱེད་རྒྱུའི་ཐོག་ལ་མགོ་འཐོམ་ཞིང༌། གལ་ཏེ་ཁོ་མོ་མཉམ་དུ་མུ་མཐུད་དུ་བསྡད་
པ་ཡིན་ན། མོ་དེ་ལས་ཀྱང་སྡུག་ཏུ་འགྲོ་མིན་ཚོད་དཔག་བྱེད་རྒྱུའི་ཆེད་དུ་སོམ་
ཉི་དང་བཅས། ངས་བལྟས་ན་ང་ཕྱིན་ན་ཡག་གི་རེད། ཅེས་སྨྲས།
ལོ་ལི་ཏཱ་ཡིས་བྲེལ་ཚུབ་ཀྱི་ངང་ནས། མ་རེད། མ་རེད། ང་མཉམ་དུ་
ཕྱིན་ནས་ཨ་ཕ་ལ་ཐུག་འཕྲད་བྱེད་རོགས། ཞེས་ལན་བརྒྱབས།
ཊྛི་ནོ་ཡི་སེམས་ཀྱི་ནང་ནས་མོའི་སྐད་ཆའི་ནང་གི་རེ་བ་དགོས་གཏུགས་
ཀྱི་རང་བཞིན་ལ་དགའ་ཚོར་ཆེན་པོ་སྐྱེས། ཙིའི་ཕྱིར་ཞེ་ན། དེ་འདྲ་ཡིན་ན
ཁོའི་ལས་འགན་དེ་མོ་ནང་དུ་བསྐྱལ་བ་ཁོ་ན་ཙམ་གྱིས་མཇུག་མི་རྫོགས་པའི་རྒྱུ་
མཚན་གྱིས་རེད། གློ་བུར་བའི་འཕྲལ་རྐྱེན་དེ་དག་ལ་བརྟེན་ནས། ཁོའི་མི་
ཚེ་དེ་ལོ་ལི་ཏཱ་ཡི་ཕྱོགས་ཀྱི་དམིགས་བསལ་གྱི་འཆིང་ཐག་ཅིག་གིས་ཡོངས་སུ་
བསྡམ་རྒྱུ་ཡི་འགོ་བཙུགས། ཁོའི་སེམས་ལ་ད་ལྟ་ཁོས་ངེས་པར་དུ་སྔར་ལས
ཀྱང་འགྱུར་བ་མེད་པར་མོ་ལ་རོགས་སྐྱོར་བྱེད་དགོས་སྙམ་པའི་བསམ་བློ་འཁོར།
ལོ་ལི་ཏཱ་ཡི་སེམས་ལ་འཁོར་བ་ནི། མོ་རང་ཉིད་ཀྱི་ངོས་ནས་ཁོ་ལ་འབྲེལ་གཏུགས་
གཏིང་ཟབ་པོའི་སྒོ་ནས་བྱས་ཏེ། ཁོ་ལ་བརྟེན་དགོས་སྙམ་པ་དང། ཁོའི་སེམས་
ལ། ལོ་ལི་ཏཱ་ཁོའི་ལག་པ་ལ་འཆང་བ་དེ་མོ་ལ་རོགས་སྐྱོར་བྱེད་རྒྱུའི་ཆེད་ལྟ་
བུ་ཞིག་ཡིན་པའི་བསམ་བློ་འཁོར། དེ་རྗེས་ཁོའི་སེམས་ལ། གལ་ཏེ་ཕེ་རེ་ཤུ་
-476-

བྷ་བྷུ་ལོ་ལི་ཏཱ་ཡིས་མ་བརྟགས་མ་དཔྱད་པའི་ཧོལ་རྒྱུག་དང་སྤྱི་སྲོལ་གྱི་ལམ་ལུགས་
དང་མི་མཐུན་པའི་སྤྱོད་ཚུལ་སོགས་ལ་ཁོང་ཁྲོ་ལངས་ན། སྐྱོན་དང་ཁག་འདོགས་
ཐམས་ཅད་ཁོ་རང་གི་སྟེང་དུ་བླངས་ནས་མདའ་མཚོན་གྱི་འཇིགས་པ་འགོག་
པར་བྱེད་པའི་གོ་ཁྲབ་ལྟར་དུ་ངེས་པར་དུ་མོ་སྐྱོན་འདོགས་དགག་ཆ་བྱེད་པའི་
གནས་ལས་སྐྱོབ་དགོས་སྙམ་པའི་དམ་བཅའ་བཟུང་།
ཡིན་ནའང་བྷི་ནོ་ཡིས་ལོ་ལི་ཏཱ་ཡི་སེམས་ཀྱི་ནང་དུ་ཅི་ཞིག་འཁོར་བཞིན་
ཡོད་པ་དེ་ཞིབ་ཅིང་ཕྲ་བ་ཞིག་ཤེས་མ་ཐུབ། མོའི་འདོད་པ་དེ་ནི་བྷི་ནོ་ཡིས་སྲུང་
སྐྱོབ་བྱེད་པའི་ལྕགས་རི་ཞིག་དང་འདྲ་བའི་ཀུན་སྤྱོད་འཁྱེར་རྒྱུ་དེ་མིན་པ་ཞིག
རེད། རྒྱུ་མཚན་གང་གི་ཕྱིར་དུ་ཞེ་ན། མོ་ནི་སྦ་གསང་སྦས་སྐུང་བྱེད་རྒྱུ་ལ་
ནམ་ཡང་མི་དགའ་མཁན་ཞིག་རེད། དེར་བརྟེན་ད་ལྟ་མོའི་འདོད་པ་ནི་ཕེ་རེ་
ཤུབྷ་བྷུ་ཡིས་མོས་གང་བྱས་པའི་བྱ་བ་ཐམས་ཅད་ཞིབ་ཅིང་ཕྲ་བར་དངོས་གནས་
ཤིག་ཤེས་རྒྱུ་དང་། མོ་རང་ཉིད་ཀྱིས་ཨ་ཕའི་ཐག་གཅོད་དེ་ཅི་ཞིག་ཡིན་མིན་
ལ་མ་ལྟོས་པར་། དེའི་གནོན་ཤུགས་ཡོངས་སུ་རྫོགས་པ་ལ་བཟོད་བསྲན་བྱེད་
འདོད་པ་དེ་རེད།
མོས་ཞོགས་པ་སྔ་པོ་ནས་བཟུང་བྷི་ནོ་ཡི་ཐོག་ལ་ཁོང་ཁྲོ་ཟོས་ཡོད་པ་དང་།
དེ་ནི་རྒྱུ་མཚན་དང་གནས་ལུགས་ལ་མི་འཚམས་པ་ཞིག་ཡིན་པ་མོས་ཤེས་ནའང་།
ཁྱད་མཚར་བའི་སྒོ་ནས་དེ་ལྟར་བྱས་ཤིང་དེ་ལྟ་བུའི་བསམ་བློའི་རྒྱུས་མངའ་དེས་
མོའི་སུན་སྣང་ཉུང་དུ་འགྲོ་བ་ལས་མང་དུ་འགྲོ་རུ་བཅུག
མོའི་སེམས་ཀྱི་གནས་སྟངས་དེ་མོ་རླངས་ཤུགས་ཀྱིས་བགྲོད་པའི་གྲུགཟིངས་
སྟེང་དུ་ཡོད་པའི་དུས་དང་མི་འདྲ་བ་ཞིག་ཏུ་གྱུར། མོ་ཆུང་བྱིས་པའི་དུས་ནས་བཟུང་
477-

སེམས་ཁམས་འདུལ་དཀའབའི་རྐྱེན་འོག་ཏུ་ཚུད་ཡོད་པ་ཞིག་ཡིན་པ་དེས།དོན་
མེད་ཀྱི་བྱ་བ་སྣ་ཚོགས་ཀྱི་ཁྲོད་དུ་མོ་ཁྲིད་ཡོད་ནའང་། ད་ལྟའི་བྲོས་བྱོལ་གྱི་བྱ་བ་
དེ་དངོས་གནས་ཛ་དྲག་གི་བྱ་བ་ཚབས་ཆེན་ཞིག་རེད།བྷིནོ་བྱ་གཞག་འདིའི་ཁྲོད་
དུ་བཟི་འཐོམ་དུ་གྱུར་ནས་ཡོད་པ་དེས། གནས་ཚུལ་ཐམས་ཅད་དེ་ལས་ཀྱང་ཅི་
བྱེད་འདི་བྱེད་མེད་པ་ཞིག་ཏུ་བསྐྱལ། ཡིན་ནའང་དེ་རྗེས་ཡང་བསྐྱར་མོའི་སེམས་
ལ་ལྐོག་གྱུར་གྱི་བདེ་དགའ་བླ་ན་མེད་པ་ཞིག་སྟེ། བག་མེད་ཀྱི་སྤྱོད་པ་མངོན་དུ་གྱུར་
མི་ཆོག་པ་ལྟ་བུ་ཞིག་ཚོར། མྱོང་འདྲིས་གཏིང་ཟབ་མེད་པའི་མི་ཞིག་དང་ཕན་ཚུན་
བསྡེབས་ཏེ། རང་ཕྱོགས་སུ་བླངས་པའི་བྱ་སྐྱིབས་ཀྱི་གནས་ཏེ་ཁོ་གཉིས་ཀྱི་བར་
ལ་ནང་མི་ཉེ་འབྲེལ་དང་སྤྱི་ཚོགས་ཀྱི་སྒྲིབ་གཡོག་གང་ཡང་མེད་པར་ཁོ་གཉིས་ཕན་
ཚུན་ཆེས་ཤིན་ཏུ་ཉེ་བར་གནས་ཡོད་པ་དེ་ནི། གཉན་འཕྲང་ཅན་གྱི་གནས་སྟངས་
ཚབས་ཆེན་ཞིག་ཏུ་འགྱུར་རྒྱུ་ལ་ཐེ་ཚོམ་གང་ཡང་མེད་པ་ཞིག་རེད། ཡིན་ནའང་
བྷིནོ་ཡི་རང་བཞིན་ལྷན་སྐྱེས་ཀྱི་སྤྱོད་ལམ་ཞི་ཞིང་འཇམ་པ་དེ་དེའི་ཕྱོགས་ལ་དྲི་བྲལ་
གྱི་སེང་རས་ཤིག་དང་འདྲ་བར་གནས་ཡོད་པ་དེས། མོའི་སེམས་ལ་རང་བཞིན་
དུ་ཁོའི་ནང་གི་རང་བཞིན་ལྷན་སྐྱེས་ཀྱི་རང་བཞིན་དེ་ཇི་ལྟར་མོའི་ཕྱོགས་ལ་མངོན་
གསལ་དུ་གྱུར་ཡོད་པའི་ཁོའི་ཚུལ་མཐུན་བག་ཡོད་ཀྱི་ཐོག་ལ་སྤྲོ་དགའ་རབ་ཏུ་
འཕེལ། དེ་ནི་སྔོན་ཆད་ཁོང་ཚོའི་སྤྲོ་སྐྱིད་དང་། རྩེད་འཇོ་མཐའ་དག་གི་ཁྲོད་
དུ་ཞུགས་ནས་ཁོང་ཚོ་ལ་སྐད་ཆ་བཤད་པ་དང་ཅི་དགར་ཀུ་རེ་བྱེད་པ་ཙམ་དུ་
མ་ཟད། གཡོག་པོ་རྣམས་ལ་ཡང་ཤིན་ཏུ་འདྲིས་གཤིབ་ནན་པོ་བྱེད་མཁན་
གྱི་བྷི་ནོ་དང་གཅིག་ཡིན་པ་དེ་ཡིད་ལ་ནམ་ཡང་འཁོར་མི་སྲིད་པ་ལྟ་བུ་ཞིག་རེད།
ད་ལྟ་ཁོས་མོའི་བདག་སྐྱོང་ལ་ཁ་གཡར་ནས་རང་ཉིད་མོའི་ཕྱོགས་ལ་དཀའ་ངལ་
-478-

གང་ཡང་མེད་པར་འབུད་རྒྱག་གཏོང་ཐུབ་བཞིན་ཡོད་པར་བརྟེན། ཁོ་ནི་མོའི་
ཚེ་སྲོག་གི་བར་ཐག་ཉེ་ཤོས་སུ་སླེབས་ཡོད་པ་ཞིག་རེད། གང་ཡིན་ཟེར་ན། ཁོ་
བར་ཐག་མི་ཉེ་ས་ཞིག་ཏུ་བསྡད་ནས་མོ་ལ་གཟབ་ནན་ཆེན་པོའི་སྒོ་ནས་ལྟ་སྐྱོང་
བྱས་ནས་ཡོང་པའི་རྒྱུ་མཚན་གྱིས་རེད།
མཚན་མོ་དེར་མོའི་གྲུ་གཟིངས་ཀྱི་ཉལ་ཁང་ནང་ནས་འཆར་ཡན་གྱི་བསམ་
གཞིག་དེ་དག་གིས། མོ་སྤྱང་གྲུང་འཛོམས་པའི་གནས་ཤིག་ཏུ་བསྐྱལ་བར་མ་ཟད།
དུས་ཡུན་རིང་པོ་ཞིག་གི་ཁྲོད་དུ་ངལ་གསོ་གཏན་ནས་མེད་པར་སོམ་ཉིའི་དོགས་གཞི་
སྣ་ཚོགས་ཀྱི་ངང་དུ་གནས་པར་བྱས། མཐར་མཚན་མོ་དེ་རིམ་པར་འདས་ནས་
སྐྱ་རེངས་ཀྱི་སྣང་བ་མངོན་པར་འཕྲོ་བའི་དུས་སུ་སླེབས་པ་ལྟ་བུའི་ཚོར་སྣང་མོ་ལ་
བྱུང༌། མོས་ལྷོད་ལྷོད་བྱས་ཏེ་མོ་རང་གི་ཉལ་ཁང་གི་སྒོ་ཕྱེས་ཏེ། ཕྱི་ལོགས་ན་
ཡིབ་ལྟ་བྱས་ཤིང་། མཚན་མོ་དེ་མཇུག་རྫོགས་ལ་ཉེ་བའི་མཚམས་སུ་སླེབས་ཡོད་
ནའང༌། ད་དུང་མུན་ནག་གི་མཚན་མོ་དེའི་ལྗིད་ཀྱིས་ནོན་པའི་ཟིལ་བ་དེ་གཙང་
ཚུའི་འགྲམ་དང་དེའི་ཉེ་འཁོར་དུ་གྲལ་བསྟར་བསྒྲིགས་པའི་ལྗོན་ཤིང་རྣམས་ཀྱི་ཐོག་
ལ་འཐམ་འཁྱུད་བྱས་ནས་ཡོད་པ་དང་། བསིལ་རླུང་གྲང་མོ་ཞིག་གློ་བུར་དུ་ཡར་
ལ་ལྡིང་ནས་ཡོང་ཞིང་། དེ་ཡིས་གཙང་ཆབ་བསིལ་མའི་ཕྱི་དངོས་ཀྱི་རྣམ་པ་སྨིན་
དུ་འཇུག་བཞིན་ཡོད་པ་ལ། གྲུ་གཟིངས་ཀྱི་འཕྲུལ་འཁོར་འཇོག་སའི་ཁང་པ་འོག་
ནས་ཉིན་རྗེས་མའི་ལས་ཀ་བསྐྱར་མཐུད་ཀྱི་འགོ་འཛུགས་བཞིན་ཡོད་པའི་སྐད་ཅོར་
དེ་ཡར་ལ་ཡོང་བཞིན་ཡོད་པ་ཐོས།
ལོ་ལི་ཏྭ་མོའི་ཁང་མིག་གི་ཕྱི་ལོགས་ན་ཐོན་ཏེ་ཁྱམས་སྟེགས་མདུན་དུ་གོམ་
པ་བརྒྱབས་ནས་འགྲོ་བཞིན་པའི་སྐབས་སུ།བྷི་ནོ་དེར་ཁྱམས་སྟེགས་ཀྱི་རྐུབ་བཀྱག་
479-

ཅིག་གི་སྟེང་དུ་ཁོ་རང་ཉིད་ཀྱི་སྟོད་དཀྲིས་ཀྱིས་བསྟིམས་ནས་གཉིད་བསྡད་ཡོད་པ་
རུ་དོ་སྣང་བྱུང་། དེ་དང་ཆབས་ཅིག་དུ་མོས་བྷི་ནོ་མཚན་གང་ཧྲིལ་པོ་ལ་ཏན་ཏན
ཤིན་ཏུ་ཐག་ཉེ་ས་ཞིག་ཏུ་གནས་ནའང་། ད་དུང་ཤིན་ཏུ་རྒྱང་རིང་ས་ཞིག་ནས་
མོ་ལ་ལྟ་རྟོག་སྲུང་སྐྱོབ་བྱས་ནས་བསྡད་ཡོད་པ་ངོས་ཟིན་དུས། མོའི་སྙིང་གི་འཕར
ལྡིང་ཇེ་མགྱོགས་དང་ཇེ་མྱུར་དུ་ཕྱིན། གློ་བུར་དུ་མོ་མངོན་མེད་ཀྱི་སྒོནས་རྐང་པའི་
འདེགས་འཇོག་འདར་བཞིན་དུ་ཕྱིར་མོ་རང་ཉིད་ཀྱི་ཉལ་ཁང་དུ་ཕྱིན་ཏེ། སྐོ་འགྲམ་
དུ་ལངས་ནས་བྷི་ནོ་མྱོང་འདྲིས་མེད་པའི་གཙང་པོའི་ལྗོངས་བཀོད་ཀྱི་མུན་ནག་དབུས་
སུ་གཉིད་ནས་ཡོད་པ་ལ་མོས་མིག་ཅེར་ནས་བལྟས། ཁོའི་གཟུགས་དབྱིབས་ནི་
མོ་ལ་མཚོན་ན་འཛམ་གླིང་འདི་ལ་མེལ་ཚེ་བྱེད་མཁན་གྱི་རྒྱུ་སྐར་རྣམས་ཀྱི་དབུས་
སམ་དཀྱིལ་དུ་གནས་ཡོད་པ་ལྟ་བུ་ཞིག་རེད།
དེ་ལྟར་མོས་མུ་མཐུད་ནས་ཁོ་ལ་བལྟས་པའི་ཚེ། ཁོའི་ཚེ་སྲོག་གི་གསོན་
སྙིང་དེ་འགྲེལ་བཤད་རྒྱག་མི་ཐུབ་པའི་ཞིམ་མངར་གྱི་རང་བཞིན་གྱིས་ཁེངས
པ་དང་ཆབས་ཅིག མོའི་མིག་གཉིས་ཀའི་ཁོར་ཡུག་དེ་མིག་ཆུ་ཡིས་ཡོངས་
སུ་གང་བར་གྱུར། དེ་ནི་དཀོན་མཆོག་ལྟ་བུ་ཞིག་སྟེ། མོ་རང་ཉིད་ཀྱི་ཨ་ཕ་
ཡིས་མོ་ལ་གསོལ་འདེབས་མཆོད་འབུལ་བསླབ་ཡུལ་གྱི་དཀོན་མཆོག་དེ་རིང་
དངོས་སུ་ཕེབས་ཏེ། ཕྱག་ཆེས་ཆེར་བརྐྱངས་ནས་མོ་ལ་བྱིན་རླབས་གནང་
བ་ལྟ་བུ་ཞིག་དང་། དེ་ལྟ་བུའི་རྩ་ཆེའི་དུས་སྐབས་དེ་ནི་གཉིད་ཀྱི་ངལ་གསོ་ལ་
བསྟེན་པའི་གཙང་པོའི་ཉེ་འགྲམ་སྟེ། ནགས་ཚལ་མཐུག་པོའི་ལོ་མ་ཕང་ཕུང་
ཏུ་གསོག་པའི་འོག་གི་བག་ཕེབས་ཀྱི་གནས་སུ་འོད་ཀྱི་སྣང་བ་མངོན་པར་བྱས་
པ་དང་ཆབས་ཅིག མུན་པ་མཐུག་པོ་ཡོངས་སུ་བཞུད་པའི་མཐུན་སྦྱོར་གྱི་གསང་
480-

བ་དང་པོ་དེ་མངོན་པར་བྱུང་བའི་མཚམས་སུ་སླེབས་ཤིང་། དེ་ནི་དཀོན་མཆོག་
གིས་སྒྲ་བརྙན་རྣམས་ཀྱི་རོལ་དབྱངས་ཤུགས་དྲག་པོ་ཞིག་སྣང་སྲིད་ཀྱི་འཇིག་
རྟེན་ཆེན་པོ་རྒྱུ་སྐར་གྱི་འོད་སྣང་ཆེམ་ཆེམ་དུ་འཕྲོ་བའི་ཁྲོད་དུ་ཡོངས་སུ་སྒྲོག་བཞིན་
ཡོད་པ་ལྟ་བུ་ཞིག་རེད།
ལོ་ལི་ཏཱ་གློ་བུར་དུ་ཕྱིར་རང་གི་ཉལ་ཁང་དུ་མངོན་མེད་དུ་འཛུལ་ནས་སྒོ་
བརྒྱབས་ཏེ། མོ་རང་ཉིད་ཀྱི་ཉལ་ཁྲིའི་སྟེང་དུ་བསྐྱར་དུ་བསྡད། མོའི་ལག་པ་
གཉིས་ཀ་དང་རྐང་པ་གཉིས་གྲང་མོར་གྱུར་ཡོད་པར་མ་ཟད། དུས་ཡུན་རིང་
པོ་ཞིག་ལ་མོས་རང་གི་ཚེ་སྲོག་གི་འཕར་ལྡིང་བྱེད་བཞིན་ཡོད་པ་དེ་ལ་སྟངས་
འཛིན་དབང་སྒྱུར་བྱེད་མ་ཐུབ། མུན་ནག་གི་མཚན་མོ་དེ་རིམ་བཞིན་ཡལ་
ཞིང་རླངས་ཤུགས་ཀྱིས་བགྲོད་པའི་གྲུ་གཟིངས་དེ་འགྲོ་རྒྱའི་འགོ་བརྩམས། ལོ་
ལི་ཏཱ་གསང་སྤྱོད་དུ་ཕྱིན་པའི་རྗེས་སུ་ཕྱི་ལོགས་སུ་ཡོང་ནས་ཁྱམས་སྟེགས་ཀྱི་ར་
བའི་གདང་བུའི་འགྲམ་དུ་ལངས་ནས་བསྡད། བྷི་ནོ་ཡང་རླངས་ཤུགས་ཀྱིས་
བགྲོད་པའི་གྲུ་གཟིངས་ཀྱི་འབོད་བརྡ་ཡིས་གཉིད་སད་བཅུག་སྟེ་ཡོད་པ་དང་།
ཁོའི་མིག་གཉིས་ཀྱིས་ཤར་ཕྱོགས་སུ་མངོན་དུ་འགྱུར་བཞིན་ཡོད་པའི་སྐྱ་རེངས་
དང་པོའི་དམར་མདངས་ལ་རེ་སྒུག་བྱས་ནས་བསྡད།
ནམ་ཞིག་ཁོས་ལོ་ལི་ཏུ་ཕྱི་རོལ་ཏུ་ཡོང་ནས་ཁྱམས་སྟེགས་སྟེང་དུ་བསྡད་
ཡོད་པ་མཐོང་ཚེ། ཁོ་ཡར་ལངས་ནས་རང་གི་ཉལ་ཁང་དུ་འགྲོ་རྒྱུའི་གྲ་སྒྲིག་
བྱས། ལོ་ལི་ཏཱ་ཡིས་ཁོ་ལ་འཚམས་འདྲི་བྱས་ཏེ་ངག་ནས། ངས་ཁྱོད་ལ་དགོངས་
འགལ་མེད་པར་ཞུ། ཁྱོད་ལ་མདང་དགོང་གཉིད་མང་པོ་ཞིག་ཁུགས་རྒྱུ་བྱུང་
མ་སོང་། ཞེས་བརྗོད་པའི་སྐབས་སུ།
481-

ཁོས། ཨོ། ང་ལ་སྟབས་མི་བདེ་བའི་མཚན་མོ་ཞིག་གང་ཡང་བྱུང་མ་
སོང་། ཞེས་ལན་བརྒྱབས། དེ་རྗེས་ཁོ་གཉིས་ཀྱིས་ཕན་ཚུན་གཅིག་གིས་གཅིག་
ལ་དེ་ལས་མང་བའི་སྐད་ཆ་གང་ཡང་མ་བཤད།
གཙང་པོའི་ཉེ་འགྲམ་གྱི་སྨུག་མའི་ཆུན་པོ་རྣམས་ཀྱི་སྟེང་གི་ཟིལ་བ་ཡིས་
ཉི་ཟེར་གྱི་འོད་སྣང་དང་པོའི་འཛུམ་ཟེར་ཁྲོད་དུ། གསེར་མདོག་གི་འཛུམ་མདངས་
ཆེམ་ཆེམ་དུ་འཕྲོ་རྒྱུའི་འགོ་བརྩམས་ཤིང་། ཁོ་གཉིས་ཀྱིས་སྔོན་ཆད་ནམ་ཡང་
དེ་ལྟ་བུའི་ཞོགས་པའི་སྐྱ་རེངས་ཤིག་འཆར་བ་དངོས་སུ་མཐོང་མྱོང་མེད་པར་
མ་ཟད། དེ་ལྟ་བུའི་སྐྱ་རེངས་ཀྱི་འོད་སྣང་གིས་ཁོ་གཉིས་ལ་དེ་ལྟར་དུ་འབྲེལ་
མཐུད་ཀྱང་ནམ་ཡང་བྱེད་མྱོང་མེད་པ་ཞིག་རེད། ཐོག་མའི་སྐབས་སུ་ཁོ་གཉིས་
ཀྱིས་ནམ་མཁའ་དེ་སྟོང་པ་མིན་པ་ངོས་ཟིན་ནའང་། ནམ་མཁའ་ཡིས་ངོ་མཚར་
བའི་ལྷིང་འཇགས་ཀྱི་སྤྲོ་སྣང་རྒྱ་ཆེན་པོ་ཞིག་དང་ལྷན་དུ་འཇིག་རྟེན་གྱི་བཀོད་
པའི་གསང་རྒྱ་གསར་པ་རེ་རེ་ཕྱིར་བརྔོགས་ནས་ཡོད་པ་ལ་ཅེར་ནས་ལྟ་བཞིན་
ཡོད་པ་རྟོགས། ཁོ་གཉིས་ཀ་རེ་རེའི་ཡིད་ཀྱི་རྣམ་པར་ཤེས་པ་ལ་ཚོར་འདུ་གསར་
པའི་ངར་ཤུགས་ཤིན་ཏུ་རྒྱས་ནས་ཡོད་པར་མ་ཟད། དེ་ཡང་སྣང་སྲིད་ཀྱི་འཇིག་
རྟེན་གྱི་འོག་ཏུ་གནས་པའི་ཡིད་ཀྱི་རྣམ་པར་ཤེས་པ་གཙོ་བོ་དང་ཉེར་བར་སྦྲེལ་
ནས་རང་ཉིད་མངོན་པར་འཚོ་བའི་ལས་སུ་ཞུགས་བཞིན་ཡོད་པ་ཞིག་རེད། དེར་
བརྟེན་ཁོ་གཉིས་སུ་ཞིག་གིས་ཀྱང་སྐད་ཆ་ཚིག་གཅིག་ཀྱང་ཁ་ནས་འདོན་མ་ཐུབ།
རླངས་ཤུགས་ཀྱིས་བགྲོད་པའི་གྲུ་གཟིངས་དེ་གྲོང་ཁྱེར་ཀ་ལི་ཀ་ཏཱ་ལ་འབྱོར་
ཞིང་། དེ་རྗེས་བྷི་ནོ་ཡིས་གླ་འཁོར་ཤིང་རྟ་ཞིག་གླས་ཏེ་ལོ་ལི་ཏཱ་ནང་དུ་བཞག་
ནས་ཁོ་རང་ཁ་ལོ་པ་དེའི་འཁྲིས་སུ་བསྡད། དེ་འདྲ་བྱས་པའི་རྒྱུ་མཚན་ཅི་ཞིག་
482-

ཡིན་མིན་སུ་ཞིག་གིས་བརྗོད་ཐུབ་བམ། གླ་འཁོར་དེ་གྲོང་ཁྱེར་ཀ་ལི་ཀ་ཏཱའི་
སྲང་ལམ་རྣམས་བརྒྱུད་དེ་འགྲོ་བའི་སྐབས་སུ་ལོ་ལི་ཏཱ་ལ་མཚོན་ན་སྐྱི་བསིལ་རླུང་
གི་རྒྱུ་ཕྱོགས་ཀྱི་ཁ་ཕྱོགས་དེ་མོའི་ལྡོག་ཕྱོགས་སུ་ཕྱིན་པ་ཞིག་མ་རེད་དམ། རླངས་
ཤུགས་ཀྱིས་བགྲོད་པའི་གྲུ་གཟིངས་ཐོག་གི་དཀའ་ངལ་ཆེ་བའི་གནས་སྟངས་
དེ་འདྲ་ཞིག་གི་ནང་དུ་བྷི་ནོ་མོའི་རོགས་པ་ལ་ཡོད་པར་མ་ཟད། ཁོ་ནི་མོའི་བྱ་
བའི་བརྒྱུད་རིམ་གྱི་རྙོག་འཛིང་ཁྲོད་དུ་འདྲིས་གཤིབ་གཏིང་ཟབ་པ་ཡོད་པའི་སྒོ་
ནས་དེའི་ནང་དུ་ཚུད་ཡོད་པར་བརྟེན། ད་ཆར་ཁོས་མོ་ངེས་པར་དུ་ནང་དུ་བསྐྱལ་
རྒྱུའི་ཐོག་ལ་མོའི་ལྟ་རྟོག་པ་ལྟ་བུ་ཞིག་ཁོས་བྱེད་དགོས་ངེས་ཤིག་ཡིན་པ་དེ་ནི།
ཅི་ཞིག་གིས་ལོ་ལི་ཏཱ་ཡི་སེམས་པ་ལྗིད་ཁོག་དང་བཅས་མར་བསྣན་ཡོད་པ་དེ་
རེད། འཕྲལ་རྐྱེན་གྱི་གནས་སྐབས་འོག་གི་གཞན་དབང་ལ་བརྟེན་ནས། བྷི་
ལོ་ལ་མོའི་འགན་དབང་གི་ཐོབ་ཐང་ཡོད་པ་ལྟ་བུ་ཞིག་མངོན་པ་ནི། མོ་ལ་མཚོན་
ན་བཟོད་ཐབས་མེད་པ་ཞིག་རེད། རྒྱུ་མཚན་ཙིའི་ཕྱིར་དེ་འདྲ་བྱུང་བ་རེད་
དམ། རྒྱུ་མཚན་ཅི་ཞིག་ལ་བརྟེན་ནས་ཁ་རྩང་དགོང་མོའི་རོལ་དབྱངས་དེ་
མོ་མི་རིང་བར་རང་ཉིད་ཀྱི་མི་ཚེའི་ཉིན་རེའི་ལས་ཀ་ལ་གདོང་ལེན་བྱེད་རྒྱུའི་ཐོག་
ཏུ་སླེབས་པའི་ཚེ། དེ་འདྲའི་རོལ་མོའི་དབྱངས་རྟགས་རྩིང་ལ་རྩུབ་པ་ཞིག་གི་
སྟེང་དུ་མཚམས་བཞག་པ་རེད་དམ།
རྒྱུ་མཚན་དེ་འདྲ་ལ་བརྟེན་ནས་ནམ་ཞིག་ཁོགཉིས་མོའི་སྒོ་འགྲམ་དུ་སླེབས་
པའི་ཚེ། བྷི་ནོ་ཡིས་ད་ལྟ་ང་འགྲོ་དགོས་ཡོད། ཅེས་བརྗོད་པའི་སྐབས་སུ་མོའི་
སེམས་ལ་མོ་རང་ཉིད་ལ་ཁོང་ཁྲོ་ལངས་པ་ཚོར། ཁོའི་སེམས་ལ་མོ་ཁོ་མཉམ་
དུ་མོ་རང་ཉིད་ཀྱི་ཨ་ཕ་ཡི་མདུན་དུ་འགྲོ་རྒྱུ་ལ་དངངས་སྐྲག་འབྱུང་གི་རེད་སྙམ་
483-

པའི་ཡིད་ཆེས་བྱས་པ་རེད་དམ་ཅི་ཞིག་རེད་། མོ་ལ་མཚོན་ན་མཐའ་ན་ངོ་ཚའི་
ཟུར་ཙམ་ཡང་མེད་པར། བྱ་བ་ཆེ་ཆུང་ཐམས་ཅད་ཕྱི་གསལ་ནང་གསལ་གྱི་
སྒོ་ནས་རང་གི་ཨ་ཕ་ལ་བརྗོད་འདོད་ཡོད་པར་མ་ཟད། དེའི་གྲ་སྒྲིག་ཀྱང་སྔ་
ས་ནས་ཡོད་ཡོད་པ་ཞིག་རེད། དེར་བརྟེན་མོས་རང་ཉིད་ཉེས་པ་བསགས་པའི་
ནག་ཅན་གཏོ་བོ་ལྟ་བུ་ཁོ་ན་ཞིག་ཏུ་བརྩིས་ནས་བྷིན་ལ་སྒོའགྲམ་ནས་འཇབ་འགྲོས་
བྱེད་འཇུག་མ་ཐུབ། མོའི་རེ་བ་ལ་བྷི་ནོ་དང་མོ་གཉིས་ཀྱི་དབར་གྱི་གྲོགས་པོའི
འབྲེལ་བ་དེ། ཇི་ལྟར་སྔོན་ཆད་མངོན་གསལ་ཡིན་པ་དེ་ལྟར་དུ་ཕྱིན་ཆད་ཀྱང་
མུ་མཐུད་ནས་བཟོ་འདོད་ཡོད་པ་ལས། མོ་རང་ཉིད་ཀྱིས་ཁོའི་མིག་གཉིས་ཀྱི་
མདུན་དུ་ཁ་རྩང་དགོང་མོའི་འཁྲུལ་སྣང་གི་སྒྱུ་མ་དང་རྣམ་རྟོག་གི་ཐེ་ཚོམ་སོགས
ངོས་ལེན་བྱེད་རྒྱུའི་སྐབས་ཕྱེ་སྟེ། འགོག་རྐྱེན་ལ་ཅི་མི་སྙམ་པར་ཉི་མ་ཁ་དཀར་
ངོ་དཀར་གྱི་ཁྲོད་དུ་རང་ཉིད་ལ་མཐོང་ཆུང་དང་དམན་པར་ལྟ་འདོད་མེད་པ་
ཞིག་རེད།། །།
-484-

ལེའུ་སུམ་ཅུ་སོ་གཅིག་པ།
༄༅། །སྭཱ་ཏི་ཤ་ཡིས་བྷི་ནོ་དང་ལོ་ལི་ཏུ་གཉིས་མཐོང་མ་ཐག་ཏུ་ཁོ་
གཉིས་ཀྱི་བར་ལ་བྲེལ་ཚུབ་དང་བཅས་བརྒྱུགས་ཡོང་ནས་ཁོ་གཉིས་ཀྱི་ལག་པ
རེ་རེ་ནས་བཟུང་སྟེ་ངག་ནས། སུའུ་ཆར་རས་ཐ། གང་དུ་ཡོད། མོ་སླེབས་
མ་སོང་ངམ། ཞེས་སྨྲས།
བྷི་ནོ་ཡིས་རང་གི་སྦ་ཁུག་ནང་དུ་ལག་ཉུལ་རྒྱག་བཞིན་དུ་ཁོ་ལ་ཆ་ཚང་
བ་ཞིག་ཞིབ་ལྟ་བྱས་ཏེ། སུའུ་ཆར་རས་ཐ། ཞེས་སྐད་ཆེན་པོ་ཞིག་བརྒྱབས།
སཱ་ཏི་ཤ་ཡིས། རེད། ངས་སྐད་ཆ་དེ་རང་འདྲི་བཞིན་ཡོད། ཅེས་སྨྲས།
བྷི་ནོ་ཡིས། མོ་ཡོང་རྒྱུ་གང་ན་ཡོད། དཀོན་མཆོག་མཁྱེན། མོ་བརླགས་
སོང་། ཞེས་སྨྲས།
སཱ་ཏི་ཤ་ཡིས་སྐད་ཅོར་ཞིག་བརྒྱབས་པ་དང་ཆབས་ཅིག་བྷི་ནོ་ལ་འབུད་
རྒྱག་ཅིག་བྱས་ཏེ། ཆོ་མེད་པའི་སྐད་ཆ་མ་བཤད། གཅེན་མོ་ལོ་ལི་ཏཱ། ཁྱོད་
ཀྱིས་ང་ལ་ཤོད་དང་། མོ་གང་དུ་ཡོད་དམ། ཞེས་དྲིས།
- 485-

ལོ་ལི་ཏཱ་ཡིས། སུའུ་ཆར་རས་ཐ་སང་ཉིན་ཡོང་གི་རེད། ཅེས་བརྗོད་
པ་དང་ཆབས་ཅིག་ཕེ་རེ་ཤུ་བྷ་བྷུ་ཡི་ཁང་མིག་གི་ཕྱོགས་སུ་འགྲོ་རྒྱུའི་འགོ་བརྩམས།
སྭཱ་ཏི་ཤ་ཡིས་ཁོ་གཉིས་ལ་འབུདའདེད་ཅིག་བརྒྱབས་ནས། ཤོག ང་
ཚོའི་ནང་ལ་སུ་ཞིག་སླེབས་འདུག་བལྟ་རུ་ཤོག ཅེས་སྨྲས།
ཡིན་ནའང་ལོ་ལི་ཏཱ་ཡིས་མོའི་ལག་པ་བཙན་ཤེད་ཀྱིས་ཚུར་འཐེན་ཏེ། ད་
ལྟ་ང་ཚོ་ལ་བྲེལ་ཚུབ་མ་བྱེད། ང་ཨ་ཕ་ལ་བལྟ་རུ་འགྲོ་དགོས་ཡོད། ཅེས་སྨྲས།
སྭ་ཏི་ཤ་ཡིས། ཨ་ཕ་ཕྱི་ལ་ཕྱིན་སོང་། མགྱོགས་པོ་ཚུར་ཡོང་གི་མ་
རེད། ཅེས་གསལ་བཤད་བྱས།
སྐབས་དེར་ལོ་ལི་ཏཱ་དང་བྷི་ནོ་གཉིས་ཀྱི་སེམས་ལ་ཁོ་གཉིས་ལ་ངལ་གསོའི་
དབུགས་དབྱུང་བའི་གོ་སྐབས་ཅུང་ཟད་ཅིག་ཐོབ་པ་ཚོར། ལོ་ལི་ཏཱ་ཡིས། ཁྱོད་
ཡོད་ཅེས་བརྗོད་པ་ཡིན་ནམ། ཞེས་དྲིས།
ཀྱིས་སུ་ཞིག་སླེབས་
སྭ་ཏི་ཤ་ཡིས། ངས་ཁྱོད་ལ་བཤད་རྒྱུ་མིན། ཁྱོད་རང་གིས་ཐབས་
ཤེས་བྱས་ཏེ་ཨེ་ཤེས་ལྟོས། ཞེས་དང༌། བྷི་ནོ་བྷ་བྷུ། གལ་ཏེ་ཁྱོད་ཀྱིས་ཚོད་
དཔག་བྱེད་ཐུབ་ཀྱིན་ཡོད་ན། ང་ཚོའི་ནང་ལ་སུ་ཞིག་སླེབས་འདུག་གམ། ཁྱོད་
ཀྱིས་གཏན་ནས་ཚོད་དཔག་བྱེད་མི་ཐུབ་པ་དེ་ངས་ཤེས་ཀྱིན་འདུག ཁྱོད་ཀྱིས་
གཏན་ནས་ཚོད་དཔག་བྱེད་ཐུབ་རྒྱུ་མ་རེད། ཅེས་སྨྲས།
བྷི་ནོ་ཡིས་གཏན་ནས་ཡིན་མི་སྲིད་པའི་མི་ཁ་ཤས་ཀྱི་ཐོག་ལ་ཚོད་དཔག
བྱས་ཏེ། ནཱ་བ་སུའུ་ར་ཛ་དྷོ་ལ་དང་། ཁེན་ནཱ་དྷ་ཁི་རིས་ཤ་ན་ལྟ་བུའི་མིང་དང་།
ད་དུང་ནན་དྷ་ཀུ་མར་སོགས་ཀྱི་མིང་སྨྲས།
སཱ་ཏི་ཤ་ཡིས་རྣ་བར་གཙེ་བའི་སྐད་ཅོར་དང་བཅས་དེ་ཚོ་རེ་རེ་ལ། མ་
-486-

རེད། མ་རེད། ཅེས་ལན་བརྒྱབས་པ་དང་འབྲེལ་དེ་ལྟ་བུའི་མགྲོན་པོ་རྣམས་
ཁོང་ཚོའི་ཁང་པ་རུ་ཡོང་མི་སྲིད་པའི་མཇུག་སྡོམ་གྱི་ཁུངས་སྐྱེལ་ར་སྤྲོད་བྱས།
བྷི་ནོ་ཡིས་ཉམ་ཆུང་གི་སྒོ་ནས་ཁོའི་ཕམ་ཁ་ངོས་ལེན་བྱས་ཏེ་ངག་ནས།
དེ་བདེན་པ་རེད། ངས་བརྗེད་ཚར་འདུག ནཱ་བ་སུའུ་ར་ཛ་དྷོ་ལ་འདིར་
ཡོང་རྒྱུའི་ཐོག་ལ་སྟབས་མ་བདེ་བ་མང་པོ་ཡོད་པ་རེད། གང་ལྟར་ཡང་དང་
པོར་ཁྱོད་ཀྱི་གཅེན་མོ་དེར་སོང་ནས་གསང་བའི་གནད་དོན་དེ་ལ་རྟོག་ཞིབ་
བྱེད་ཆུགས། དེ་རྗེས་ཁྱོད་ཀྱིས་ང་ལ་ངེས་པར་དུ་འབོད་དགོས་བྱུང་ན་དེ་
ལྟར་བྱེད་ཆོག་གི་རེད། ཅེས་བཤད།
སྭཱ་ཏི་ཤ་ཡིས། མ་རེད། ཁྱོད་གཉིས་ཀ་ངེས་པར་དུ་མཉམ་དུ་ཡོང་
རོགས། ཞེས་ཨུ་ཚུགས་བརྒྱབས།
ལོ་ལི་ཏཱ་ཡིས། ང་ཚོ་ངེས་པར་དུ་ཁང་མིག་གང་ལ་འགྲོ་དགོས་རེད་
དམ། ཞེས་དྲིས།
སཱ་ཏི་ཤ་ཡིས། ཐོག་ཁང་དུ། ཞེས་སྨྲས།
ཁང་པ་དེའི་རྩེ་ཐོག་གི་ཁྱམས་སྟེགས་ཀྱི་ཟུར་ཞིག་གི་ནང་ལ་ཁང་མིག་ཆུང་
ཆུང་ལྷོ་ངོས་སུ་ཉི་མ་དང་ཆར་བའི་ཉེན་ཁ་འགོག་པའི་ཁ་གཏད་དུ་རྫ་མའི་ཐོག་
གཡབ་ཡོད་ས་དེར། སཱ་ཏི་ཤ་ཡིས་ཅི་བཤད་དང་དུ་བླངས་ནས་ཁོ་གཉིས་ཁོའི་
གཞུག་ཏུ་ཐོག་ཁང་དུ་ཕྱིན། དེར་ཁོ་གཉིས་ཀྱིས་རྫ་མའི་ཐོག་གཡབ་འོག་ཏུ
རྩྭ་གདན་ཆུང་ཆུང་ཞིག་གི་ཐོག་ཏུ་བུད་མེད་དར་མ་མིག་ཤེལ་གྱོན་ཡོད་པ་ཞིག་
གིས་“རཱམ་ཎའི་རྟོགས་བརྗོད་” ཅིག་ཀློག་བཞིན་ཡོད་པ་མཐོང་། མོའི་
མིག་ཤེལ་གྱི་ཕྱོགས་གཅིག་གི་འཁྱོག་མཚམས་ལ་ཆག་སྐྱོན་ཤོར་ནས་ཡོད་ཅིང་།
487-

གང་དུ་ཆག་སྐྱོན་ཤོར་བའི་གནས་དེ་སྐུད་པ་ཞིག་གིས་བཟུང་ནས་མོའི་རྣ་བའི་
ཐོག་ལ་བསྐོན་ནས་ཡོད་པ་ཞིག་རེད། མོ་ཕར་བལྟས་ན་ལོ་ཚོད་བཞི་ཅུ་ཞེ་ལྔ་
ཡར་མར་ཞིག་ལ་སླེབས་ཡོད་པ་ཞིག་ལ། མོའི་མདུན་གྱི་སྐྲ་རྣམས་ཧ་ཅང་སྲབ་
པོར་གྱུར་ཡོད་པ་ཞིག་རེད། དེ་ལྟ་ནའང་མོའི་གདོང་དབྱིབས་ཀྱི་བཞིན་མདངས་
རྣམ་པར་རྒྱས་པར་མ་ཟད། ད་དུང་མོའི་གདོང་དེ་ཤིང་ཏོག་སྨིན་པ་ཞིག་དང་
འདྲ་བའི་རྒྱག་རིལ་རིལ་ཞིག་ཀྱང་རེད། མོའི་སྨིན་མ་གཉིས་ཀྱི་བར་ན། རིགས་
རུས་མཚོན་པའི་གཏན་འཇགས་ཀྱི་མཚན་མ་ཞིག་ཡོད་ནའང་། མོས་རྒྱན་
ཆ་སོགས་གང་ཡང་བཏགས་མེད་པར་མ་ཟད། མོའི་གྱོན་གོས་དེ་ཡང་ཁྱོ་བོ་
འདས་གྲོངས་སུ་ཕྱིན་པའི་བུད་མེད་ཀྱི་གྱོན་ཆས་ཤིག་རེད།
མོས་ལོ་ལི་ཏཱ་ལ་གཅིག་བལྟས་པ་དང་ཆབས་ཅིག་མགྱོགས་མྱུར་དུ་མིག་
ཤེལ་བླངས་ནས་དཔེ་ཆ་དེ་མར་བཞག་ནས་མོ་ལ་ཤེས་འདོད་ཆེན་པོ་དང་བཅས་
མིག་ཅེར་ནས་བལྟས། དེ་རྗེས་མོས་ནམ་ཞིག་བྷི་ནོ་རྒྱབ་ལོགས་སུ་ཡོད་པ་མཐོང་
ཚེ། མགྱོགས་པོར་ཡར་ལངས་ནས་མོའི་སཱ་རས་དེ་མགོ་ལྟགས་ནས་ཚུར་ཞིག་
འཐེན་ཏེ། མོ་ཁང་མིག་ནང་དུ་ངལ་གསོ་རྒྱག་ཏུ་འགྲོ་རྒྱུ་ཡིན་མདོག་མདོག་
བྱས་ཀྱང་སཱ་ཏི་ཤ་ཡིས་གློ་བུར་དུ་མོ་བཟུང་ནས། ཨ་ནེ། ཁྱོད་རང་ག་རེ་བྱས་
ནས་འབྲོས་བཞིན་ཡོད། འདི་ངའི་གཅེན་མོ་ལོ་ལི་ཏཱ་རེད། འདི་བྷི་ནོ་བྷ་བྷུ་
རེད། ངའི་གཅེན་མོ་རྒན་པ་དེ་སང་ཉིན་ཡོང་གི་རེད། ཅེས་སྨྲས།
ངོ་སྤྲོད་མདོར་བསྡུས་འདིས་འདང་ངེས་པ་ཞིག་རེད། གང་ཡིན་ཟེར་
ན། སཱ་ཏི་ཤ་ཡིས་འགྲེལ་བཤད་ཆ་ཚང་བ་ཞིག་སྔོན་ཆད་བྱས་ཡོད་པར་མ་ཟད།
ཁོ་རང་གི་གྲོགས་པོ་ཚོའི་སྐོར་དམིགས་ཀྱིས་བསལ་ནས་སྔ་ས་ནས་བརྗོད་ཡོད་
488-

པ་ལ་ཐེ་ཚོམ་ཙམ་ཡང་མེད་པ་ཞིག་རེད། སཱ་ཏི་ཤ་ལ་དེ་ལྟ་བུའི་བརྗོད་གཞིའི་
ཐོག་ལ་སྐད་ཆ་ཞིག་བཤད་རྒྱུའི་གོ་སྐབས་རག་པ་ཡིན་ན་དེ་ཚོ་ཁོ་ལ་སྤྲོ་བ་འདྲེན་
པ་ཞིག་དང༌། ཁོས་དེ་ལ་སྦ་གསང་གཏན་ནས་བྱེད་མི་སྲིད་པ་ཞིག་རེད། ལོ་
ལི་ཏཱ་སཱ་ཏི་ཤ་ཡི་ཨ་ནེ་དེ་སུ་ཞིག་ཡིན་ནམ་སྙམ་ནས་དེ་ཐག་གཅོད་བྱེད་རྒྱུའི་ཐད་
ལ་མགོ་འཐོམས་ནས་སྐད་ཆ་ཅི་ཡང་བཤད་རྒྱུ་མེད་པར་ཡར་ལངས་ནས་བསྡད།
ཡིན་ནའང་བྷི་ནོ་ཡིས་འཕྲལ་དུ་མགོ་བསྒུར་ནས་མོའི་ཞབས་ཀྱི་རྡུལ་སྤྱི་བོར་བླངས་
ཏེ་གུས་འདུད་ཕྱག་འབུལ་བྱས་པར་བརྟེན། མོས་ཀྱང་དེ་དང་འཚམས་པའི་
གུས་འདུད་བྱས།
སྐབས་དེར་ཨ་ནེ་དེས་རྩྭ་གདན་ཆེན་པོ་ཞིག་ཁང་མིག་ནང་ནས་བླངས་
ཏེ་དེ་ཁ་བཀྲམས་ནས། མར་བཞུགས། ངའི་བུ། མར་བཞུགས། སྐྱེད་མ་
༡
ཆུང་ཆུང༌། ཞེས་སྨྲས།
ནམ་ཞིག་བྷི་ནོ་དང་ལོ་ལི་ཏཱ་གཉིས་མར་བསྡད་པའི་ཚེ། མོས་མོ་རང་
གི་འདུག་ས་བླངས། སྐབས་དེར་སཱ་ཏི་ཤ་མོའི་འཁྲིས་ལ་ཕྱིན་ནས་མོ་ལ་འཐམ་
ཞིང་། མོས་སྭཱ་ཏི་ཤ་མོ་རང་གི་དཔུང་པ་བར་དུ་བླངས་པ་དང་ཆབས་ཅིག་གསར་
དུ་འབྱོར་བའི་མི་གཉིས་ལ། ཁྱོད་གཉིས་ཀྱིས་ཕལ་ཆེར་ང་ངོ་ཤེས་རྒྱུ་མ་རེད།
ང་སཱ་ཏི་ཤ་ཡི་ཨ་ནེ་ཡིན། སཱ་ཏི་ཤ་ཡི་ཨ་མ་ངའི་གཅུང་མོ་རེད། ཅེས་སྨྲས།
ངོ་སྤྲོད་ཀྱི་སྐད་ཆ་དེ་ཚོ་ཧ་ཅང་མང་པོ་ཞིག་མིན་ནའང་། མོའི་ངོ་གདོང་
དང་སྐད་གདངས་ཀྱི་ནང་དུ་མངོན་པའི་གནད་དོན་ལ་བལྟས་ན། སྡུག་བསྔལ་
༡ སྐྱེད་མ་ཆུང་ཆུང་ནི་བྷང་ག་ལའི་སྐད་དུ་བུད་མེད་འཇོན་ཐང་ཅན་ལ་འབོད་སྲོལ་གྱི་གཅེས་མིང་ཞིག
489-

གྱི་མི་ཚེ་ཞིག་ལ་མིག་ཆུས་བསང་གཏོར་བྱས་པའི་གོ་རྒྱུ་སྟོན་བཞིན་ཡོད་པ་ལྟ་
བུ་ཞིག་རེད། ནམ་ཞིག་མོས། ང་སྭཱ་ཏི་ཤ་ཡི་ཨ་ནེ་ཡིན། ཞེས་བརྗོད་པའི་
སྐབས་སུ་སྭཱ་ཏི་ཤ་མོའི་སྙིང་ཁར་ཅུང་ཟད་ཅིག་སྦྱར།
བྷི་ནོ་ཡིས་དེ་ལས་ལྷག་པའི་མོའི་ལོ་རྒྱུས་གང་ཡང་ཤེས་མེད་ནའང་། ཁོའི་
སེམས་ལ་སྙིང་རྗེའི་ཚོར་བ་ཤིན་ཏུ་རྣོན་པོ་ཞིག་སྐྱེས་ཏེ་ངག་ནས། ཁྱོད་རང་གི་སཱ་
ཏི་ཤ་གཅིག་པུའི ཨ་ནེ་བྱེད་རྒྱུ་དེ་ཡོང་གི་མ་རེད། གལ་ཏེ་ཁོས་ཁྱོད་རང་ཁོ་གཅིག
པུའི་ཨ་ནེ་ཡིན་པའི་བདག་དབང་འཛིན་བཟུང་བྱས་པ་ཡིན་ན། ང་ལ་ཁོ་མཉམ་
དུ་རྩོད་པ་རྒྱག་རྒྱུ་བསྡད་ཡོད་པ་རེད། ཁོས་ང་ལ་གཅེན་པོ་ཞེས་མི་བརྗོད་པར་
བྷི་ནོ་བྷ་བྷུབཞེས་འབོད་རྒྱུའི་ཐོག་ལ་ཨུ་ཚུགས་བྱེདཔ་དེ་ཚུལ་དང་ལྡན་པ་ཞིག་མ་རེད།
ད་དུང་དེའི་ཐོག་ལ་ཁོས་ང་ཁོ་རང་གི་ཨ་ནེ་དང་འབྲེལ་བ་མེད་པའི་ཟུར་འཇོག་བྱེད་
བཞིན་ཡོད་པ་དེ། ངས་གཏན་ནས་ངོས་ལེན་བྱེད་ཐུབ་ཀྱིན་མེད། ཅེས་སྨྲས།
བྷི་ནོ་ལ་མཚོན་ན། རང་གི་ཕྱོགས་ལ་མི་མང་པོ་འགུག་པར་བྱེད་རྒྱུ་ལ་
དུས་ཡུན་རིང་པོ་མི་དགོས་པ་ཞིག་རེད། དེར་བརྟེན་དུས་ཡུན་ཐུང་ངུ་ཞིག་གི་
ནང་ལ། ཡིད་ལ་འཐད་པའི་སྐད་ཆ་སྨྲ་མཁན་དང་སྤྲོ་ཉམས་ལྡན་པའི་རིག་
རྩལ་ཅན་གྱི་མི་དེ་སཱ་ཏི་ཤ་ཡི་ཨ་ནེའི་ཚེ་སྲོག་གི་བདག་དབང་ཁྲོད་དུ་ཞུགས་པར་
བརྟེན། མོས་ངག་ནས། ངའི་གཅེན་མོ་སྟེ། ཁྱོད་ཀྱི་ཨ་མ་གང་དུ་བཞུགས་
ཡོད་དམ། ཞེས་འདྲི་རྩད་བྱས།
བྷི་ནོ་ཡིས། ང་རང་ཉིད་ཀྱི་ཨ་མ་ངོ་མ་དེ་དུས་ཡུན་རིང་པོ་ཞིག་གི་སྔོན
ནས་ང་དང་ཁ་བྲལ་བར་གྱུར། འོན་ཀྱང་ངས་ང་ལ་ཨ་མ་མེད། ཅེས་བརྗོད་
འདོད་མེད། ཅེས་སྨྲས་པ་དང་ཆབས་ཅིག ཁོའི་མིག་གཉིས་ཀ་དེ་ཨ་ནན་དྷ་
-490-

མོ་ཡེས་ཁོ་ལ་ཇི་ལྟར་བྱམས་སྐྱོང་ཆེ་བའིབས མ་བློའི་འཆར་སྣང་གིས་རློན་པ་ཆགས་
སུ་བཅུག ཁོང་ཚོས་མགྱོགས་པོར་གསོན་ཉམས་ལྡན་པའི་སྒོ་ནས་ཕན་ཚུན་
གཅིག་གིས་གཅིག་ལ་སྐད་ཆ་བཤད་ཅིང༌། དེ་ནི་མི་སུ་ཞིག་གིས་ཀྱང་ཁོང་ཚོ་
ད་ལྟ་རང་ཐུག་འབྲེལ་བྱུང་བ་ཡིན་པའི་ཚོད་དཔག་བྱེད་མི་ཐུབ་པ་ཞིག་རེད།
སཱ་ཏི་ཤ་མཚམས་མཚམས་ལ་གུས་ཞབས་མེད་པའི་སྐད་ཆ་དང་བཅས་ཁོ་
གཉིས་ཀྱི་བར་དུ་མཛུལ་ནའང་ལོ་ལི་ཏཱ་འཇམ་ཐིང་ངེར་ཁ་རོག་ཏུ་བསྡད། ལོ་ལི་
ཏཱག་དུས་ཡིན་ནའང་ཁ་གསལ་གཏིང་གསལ་མེད་པའི་རང་གཤིས་ཅན་ཞིག་ཡིན་
པར་བརྟེན། མྱོང་འདྲིས་མེད་པའི་ར་བའི་བཅད་མཚམས་ལས་བརྒལ་ཏེ་མི་ཞིག་
ལ་ངོ་ཤེས་གསར་པ་བྱེད་རྒྱུའི་ཐོག་ལ་མོ་ལ་དུས་ཡུན་རིང་པོ་དགོས་པ་ཞིག་རེད།
དེར་མ་ཟད་ད་དུང་མོའི་སེམས་པ་དེ་ལྷོད་ཡངསབག་ཕེབས་ཀྱི་ངང་དུ་ཡང་གནས་
མེད་པར་བརྟེན། བྷི་ནོ་ཡིས་ངོ་མི་ཤེས་པའི་མི་དེ་རང་ཕྱོགས་སུ་ཉར་རྒྱུའི་འདོད་
མོས་དེ་ལ་མོ་ཅུང་ཟད་ཡིད་མ་རང་པར་གྱུར། མོས་སེམས་ཀྱི་ནང་ནས་ཁོ་ཤིན་
ཏུ་སྣང་བ་སྐྱིད་པོར་གནས་ཡོད་པར་མ་ཟད། ད་དུང་མོ་དཀའ་ངལ་ཆེ་བའི་གནས་
སྟངས་གང་ཞིག་གི་ནང་དུ་ཐིམ་ནས་ཡོད་པ་དེའི་ཐོག་ལ་ཛ་དྲག་གི་དོ་ཁུར་མི་བྱེད་
པའི་ཁག་འདོགས་ཡ་ལ་དཀྲིས། དེ་མིན་བྷི་ནོ་ཡིད་ཐང་ཆད་པའི་ངང་ནས་བསྡད་
ནའང་། ཁོལ་མོའི་བྱམས་བརྩེའི་གཟིགས་སྐྱོང་ལྷག་པ་ཞིག་གང་ཡང་མེད་པ་ཞིག་
ཡིན་པར་མ་ཟད། གལ་ཏེ་ལོ་ལི་ཏུ་དང་མོའི་ཨ་ཕ་གཉིས་ཁོ་ནའི་བར་དུ་ཡོད་པའི་
སེམས་ཁུར་གྱི་རྡོག་ཁྲེས་ཀྱི་སྐོར་དེ་ཁོའི་སྟེང་དུ་ལེན་རྒྱུའི་བློ་སྟོབས་སྐྱེས་པ་ཡིན་ན།
ལོ་ལི་ཏཱ་ལ་ཏན་ཏན་དེ་ལྟ་བུའི་ལས་འགན་དེ་ཁོ་རང་གི་འགན་ཡིན་ཤག་བྱས་པའི་
ཐོག་ལ་སྡང་སེམས་སྐྱེ་ངེས་པ་ཞིག་རེད།
491-

དོན་དངོས་ཀྱི་གནས་ཚུལ་ནི། ཁ་རྩང་གི་དགོང་མོ་དེ་རོལ་མོའི་སྒྲ་དབྱངས་
ལྟ་བུ་ཞིག་བྱུང་ནའང་། ད་ལྟ་དེས་མོའི་ལུས་ཀྱི་འཕར་རྩ་རྣམས་ཀྱི་ནང་དུ་འཕག་
འཚག་དང་སྐད་ཅོར་རྒྱག་བཞིན་ཡོད་པར་བརྟེན། བྷི་ནོ་ལ་མོའི་ཕྱོགས་ལ་
ཡང་དག་པ་ཞིག་དང་གནད་དོན་རྣམས་ལ་ལེགས་བཅོས་བྱེད་རྒྱུ་གང་ཡང་མེད་
པ་ལྟ་བུ་ཞིག་དང་། དཀའ་རྙོག་དེའི་རྩ་བ་ཚུལ་ཇི་ལྟར་སྤང་དགོས་པ་དེ་དཀོན་
མཆོག་གཅིག་པུས་ཤེས་པ་ཞིག་རེད། དེར་བརྟེན་རང་ཉིད་ཀྱི་ཁྱད་མཚར་བའི་
སྤྱོད་ལམ་ཁྲོད་དུ་རང་ཉིད་ཀྱི་ཚེ་སྲོག་གིས་རང་ཉིད་འཁྲིད་པར་བྱེད་པའི་བུད་
མེད། རང་གི་མི་ཚེ་དེ་གློ་བུར་བའི་ཚོར་འདུ་ཤུགས་དྲག་པོ་ཡིས་བརྒྱངས་ནས་
ཡོད་པ་དེ་དག་ལ་རྒྱུ་མཚན་དང་མི་འཚམས་པ་ལྟ་བུའི་ཁག་འདོགས་བྱེད་རྒྱུ
འདུག་གམ། གལ་ཏེ་བརྩེ་དུང་གི་རྨང་གཞི་དེ་ལེགས་པར་འགྲིགས་ཡོད་ན།
ཚེ་སྲོག་གི་འབྲེལ་ལམ་དེ་ཧ་ཅང་སྟབས་བདེ་བོ་དང་ཡིད་དུ་འོང་བ་ཞིག་ཏུ་འགྱུར་
བ་དང་། བརྩེ་དུང་གི་མགོ་བོ་དེ་ངོ་ཚའི་ནང་དུ་སྦས་ནས་ཡོད་པ་ཞིག་ཡིན་ན་
དེ་ལ་རིགས་པས་རྗེས་འདེད་བྱེད་རྒྱུ་དེ་བསམ་ཡུལ་ལས་འདས་པ་ཞིག་རེད།
འོན་ཀྱང་གལ་ཏེ་བརྩེ་དུང་གི་རྨང་གཞི་ལ་ཕམ་ཉེས་བྱུང་ཡོད་ན། དེ་རྗེས་གནས་
ལུགས་དཔྱོད་པའི་བློ་དེ་བརྩེ་དུང་གི་རྨང་གཞི་ལ་དགེ་སྐྱོན་འདོན་པའི་སྟོབས་ཤུགས་
དང་བྲལ་ཞིང་གཞན་དེ་ཡིད་དུ་འོང་བ་ཞིག་གམ་ཡང་ན་ཞེན་པ་ལོག་པ། དེ་
མིན་གད་མོ་ཞིག་གམ། ཡང་ན་མིག་ཆུ་གང་རུང་ཞིག་ཡིན་པའི་འགྲེལ་བཤད་
རྒྱག་རྒྱུ་དེ་སྙིང་པོ་མེད་པ་ཞིག་ཏུ་འགྱུར་བ་ཞིག་རེད།
དེ་ལྟར་དུས་ཡུན་ཇེ་འགྱང་དང་ཇེ་འགྱང་དུ་ཕྱིན་ནའང་ཕེ་རེ་ཤུ་བྷ་བྷུ་ད་དུང་
ཚུར་མ་སླེབས། བྷི་ནོ་ཡི་སེམས་ཀྱི་གཡོ་འགུལ་འོག་ཏུ་ནང་ལ་འགྲོ་རྒྱུའི་འདུན་པ་
492-

ཇེ་ཆེ་དང་ཇེ་ཆེར་ཕྱིན་ནའང་། ཁོས་སཱཏི་ཤ་ཡི་ཨ་ནེ་དང་མཉམ་དུ་གླེང་མོལ་བྱེད་
རྒྱུ་དེ་རེ་ཞིག་ཉུང་དུ་མི་གཏོང་རྒྱུའི་འབད་བརྩོན་འོག་ནས་སེམས་ཀྱི་གཡོ་འགུལ་དེ་
ལ་སྟངས་འཛིན་གང་ཐུབ་བྱས། མཐའ་མཇུག་ཏུ་ལོ་ལི་ཏཱ་ཡིས་མོའི་སུན་སྣང་ལ་
མུ་མཐུད་ནས་སྟངས་འཛིན་བཀག་སྡོམ་བྱེད་མ་ཐུབ་པར། མོས་གློ་བུར་དུ་བྷི་ནོ་
ཡི་སྐད་ཆའི་འཕྲོ་བཅད་དེ་ངག་ནས། ཁྱོད་ཀྱིས་སུ་ཞིག་བསྒུགས་ནས་བསྡད་ཡོད་
དམ། ཨ་ཕ་ནམ་ཞིག་ལ་ཚུར་ལོག་ཡོང་བ་དེ་བཤད་མི་ཐུབ་པ་ཞིག་རེད། དེ་
ལས་ཁྱོད་གྷོ་ར་ཡི་ཨ་མ་ལ་བལྟ་རུ་ཕྱིན་ན་ཡག་གི་མ་རེད་དམ། ཞེས་སྨྲས།
བྷི་ནོ་ལོ་ལི་ཏཱ་ཡི་སུན་གཙེར་གྱི་སྐད་ཆའི་གདངས་དེ་ཡིས་འཁུམ་དུ་བཅུག་
པ་དེ་ཁོ་རང་ལ་ཤིན་ཏུ་གསལ་པོ་ཞིག་རེད། ཁོས་མོའི་ངོ་གདོང་ལ་མིག་ཟུར་གྱིས་
གཅིག་བལྟས་ཤིང༌། དེ་རྗེས་ནམ་ཞིག་མདའ་གཞུ་ཞིག་གི་རྒྱུད་ཐག་གློ་བུར་དུ་
ཆད་པ་ལྟར་དུ་ཁོ་རང་ཉིད་ཀྱི་རྐང་པ་གཉིས་ཀྱི་སྟེང་དུ་ཡར་ལངས། དོན་དངོས་
སུ་ཁོས་ད་བར་དུ་སུ་བསྒུགས་ནས་བསྡད་པ་རེད་དམ། ཁོས་རང་ཉིད་མེད་དུ་མི་
རུང་བ་ཞིག་ཏུབརྩིས་ནས་ཛ་དྲག་གི་དུས་ཚོད་གཉན་འཕྲང་ཅན་འདིའི་ཐོག་ལ། རང་
ཉིད་ཀྱིས་རང་ཉིད་འབུད་འདེད་བརྒྱབས་པ་གཏན་ནས་མིན་པར། དོན་དངོས་
ཀྱི་ཆ་ནས་ཁོ་སྒོ་འགྲམ་དུ་སླེབས་པའི་སྐབས་སུ་ཕར་འགྲོ་བར་རྩོམ་པའི་ཚེ། ལོ་ལི་
ཏཱ་ཡིས་གནོན་ཤུགས་ཀྱི་རེ་འདོད་དང་བསྟུན་ནས་ཁོ་དེར་བསྡད་པ་ཞིག་ཡིན་ནའང།
ད་ལྟ་མོའི་དྲི་བ་དེ་འདྲ་ཞིག་བྱུང་བ་རེད།
ལོ་ལི་ཏཱ་བྷིནོ་གློབུར་དུ་བཻའི་རྩྭ་གདན་ཐོག་ནས་ཡར་ལངས་པ་ལ་ཏོན་འཐོར་
ཞིང་། ཁོའི་གདོང་གི་རྒྱུན་ལྡན་གྱི་འཛུམ་མདངས་དེ་ཇི་ལྟར་མར་མེ་ཞིག་གི་
འོད་སྣང་རླུང་གིས་བསད་པ་དེ་ལྟར་དུ་ཡོངས་སུ་ཡལ་ནས་ཕྱིན་པ་དེ། མོས་
493-

མཐོང་ཐུབ་པ་ཞིག་རེད། མོས་སྔོན་ཆད་ནམ་ཡང་ཁོ་གཉའ་འཁུམས་ནས་སྐྱོ་
སྣང་ཆེན་པོ་ཅན་ཞིག་དང་། ཕོག་ཐུག་གི་རྨས་སྐྱོན་ཆེན་པོ་ཕོག་པ་ཞིག་མཐོང་
མྱོང་མེད་པར་བརྟེན། མོས་ཁོ་ལ་བལྟས་པ་དང་ཆབས་ཅིག་མོའི་སེམས་ཀྱི
གནོང་འགྱོད་ཀྱིས་མོ་ལ་རྟ་ལྕག་ཅིག་གིས་བྲབས་པ་ལྟ་བུའི་རྡུང་འདེགས་བྱས།
སཱ་ཏི་ཤ་མཆོངས་ནས་ཡོང་སྟེ་བྷི་ནོ་ཡི་དཔུང་པ་ལ་འབྱར་ཏེ། བྷི་ནོ་བྷ་བྷུ།
མར་སྡོད། ད་དུང་མ་འགྲོ། ཞེས་དང་། ཨ་ནེ། བྷི་ནོ་བྷ་བྷུ་ལ་ཞོགས་ཇ་འཐུང་
རོགས་ཞེས་རེ་བ་རྒྱག་རོགས། ཞེས་ཞུ་བ་འཐེན་པ་དང་ཆབས་ཅིག ལོ་ལི་ཏྭཱ།
ག་རེ་བྱས་ནས་ཁྱོད་ཀྱིས་བྷི་ནོ་བྷ་བྷུ་ལ་འགྲོ་རྒྱུའི་སྐད་ཆ་བཤད་པ་ཡིན། ཞེས་སྨྲས།
བྷི་ནོ་ཡིས། མ་རེད། ངའི་གྲོགས་པོ་སཱ་ཏི་ཤ། དེ་རིང་མིན། གལ་ཏེ་ཨ་
ནེ་ཡིས་ང་སེམས་ལ་བཞག་པ་ཡིན་ན། ངས་ཉི་མ་རྗེས་མ་ཞིག་ལ་ཁྱོད་ལ་རྔན་པ་
ཞིག་ཁྱེར་ནས་ཡོང་གི་ཡིན། དེ་རིང་ཧ་ཅང་འགོར་དྲག་འདུག ཅེས་སྨྲས།
སཱ་ཏི་ཤ་ཡི་ཨ་ནེས་ཀྱང་བྷི་ནོ་ཡི་སྐད་གདངས་ནང་གི་ཟུག་རྔུའི་གདུང་བ་
དེ་ལ་དོ་སྣང་བྱུང་ཞིང༌། དེ་རྗེས་མོའི་ཚེ་སྲོག་གི་རྒྱུ་བ་དེ་ཁོའི་ཕྱོགས་སུ་ཕྱིན།
མོས་ཞེད་སྣང་དང་འཚེར་སྣང་གི་སྒོ་ནས་བྷི་ནོ་ཡི་ཕྱོགས་ནས་ལོ་ལི་ཏཱ་ལ་མིག་
ཟུར་གྱིས་གཅིག་བལྟས། དེ་རྗེས་མོས་ལས་དབང་གི་ཟློས་གར་ཞིག་འཁྲབ་
གཞུང་གི་བཀོད་པ་དེའི་ཕ་རོལ་ན་ཅི་དགར་རོལ་བཞིན་ཡོད་པ་རྟོགས།
ལོ་ལི་ཏཱ་ཡིས་ཁག་འདོགས་ས་ཁ་ཤས་བཙལ་ཏེ། མོ་རང་ཉིད་ཀྱི་ཁང་
མིག་ནང་དུ་ཕྱིན་ནས་ངུ་བཞིན་དུ་ངལ་གསོ་བརྒྱབས་ཏེ་བསྡད། དེ་ལྟར་མོ་
རང་ཉིད་ཀྱིས་རང་ཉིད་ལ་མིག་ཆུ་གཏོང་འཇུག་པ་དེ་སྔོན་ཆད་ཀྱང་མོས་ཐེངས་
མང་པོར་བྱེད་མྱོང་ཡོད་པ་ཞིག་རེད།། །།
·494–

ལེའུ་སོ་གཉིས་པ།
༄༅། །བྷི་ནོ་དེ་མ་ཐག་ཏུ་ཨ་ནན་དྷ་མོ་ཡེས་ཀྱི་ཁང་པ་རུ་ལོ་ལི་ཏཱ་
ཡིས་ཁོ་ལ་མཐོང་ཆུང་ཁྱད་གསོད་བྱས་པ་དང༌། རང་གིས་རང་ལ་དམའ་
འབེབས་སྐྱོན་འཛུགས་བྱས་པའི་ཚོར་འདུ་གཉིས་གཅིག་ཏུ་བསྲེས་པའི་མནར་
གཅོད་ཅིག་གི་འོག་ཏུ་ཕྱིན། ཁོ་ག་རེ་བྱས་ནས་ཐད་ཀར་ཨ་མའི་སར་མ་ཕྱིན
པ་རེད་དམ། ཁོའི་སེམས་ལ་ཁོ་ངེས་པར་དུ་ལོ་ལི་ཏཱ་ལ་རོགས་པ་རུ་དགོས་རྒྱུ་
རེད་སྙམ་ནས་བསྡད་པ་དེ་ཅི་འདྲའི་ཁོའི་གླེན་རྟགས་ཤིག་རེད་ཨང་། ཁོ་གྲོང་
ཁྱེར་ཀ་ལི་ཏཱ་རུ་འབྱོར་སྐབས་ཨ་ནན་དྷ་མོ་ཡེས་ཀྱི་ཕྱོགས་སུ་ཐད་ཀར་མ་སོང་
བར། བྱ་བ་གཞན་གྱི་ཐོག་ལ་འཇུས་བསྡད་པ་དེ་ལ་དཀོན་མཆོག་གིས་ཏན་
ཏན་ཁོའི་ནག་ཉེས་དང་འཚམས་པའི་ཉེས་པ་བཅད་པ་ཞིག་རེད། དེར་བརྟེན་
དྲི་བའི་སྐད་ཆ་ལོ་ལི་ཏཱ་ཡི་ཁ་ནས་ཐོན་ཏེ། ཁྱོད་གྷོ་ར་ཡི་ཨ་མ་ལ་བལྟ་རུ་ཕྱིན་
ན་ཡག་གི་མ་རེད་དམ། ཞེས་སྨྲས་པ་དེ་རེད། བྷི་ནོ་ལ་མཚོན་ན། སྐད་
ཅིག་གཅིག་གི་རིང་ལ་ཡང་ལོལི་ཏཱ་དེ་གྷོ་ར་ཡི་ཨ་མ་ལས་ཁོ་ལ་གལ་ཆེ་བར་བསམ་
-495-

པའི་བློ་ཞིག་ཡིད་ལ་འཁོར་སྲིད་པ་ཞིག་རེད་དམ། ལོ་ལི་ཏཱ་ཡིས་ཨ་ནན་དྷ་མོ་
ཡེས་གྷོ་ར་ཡི་ཨ་མ་ཡིན་པ་ཙམ་ཞིག་ལས་མི་ཤེས་ནའང་། བྷི་ནོ་ལ་མཚོན་ན་
མོ་འཛམ་གླིང་ནང་གི་ཨ་མ་ཡོད་དོ་ཅོག་གི་རྣམ་པ་གཅིག་ཏུ་ཤར་བ་ཞིག་རེད།
ཨ་ནན་དྷ་མོ་ཡེས་གཟུགས་པོ་བཀྲུས་ཟིན་མ་ཐག་ཏུ། མོའི་ཁང་མིག་
གི་ནང་དུ་བསྡད་ཅིང་མཐོང་སྣང་དུ་མོ་མཉམ་བཞག་གི་ངང་དུ་ཡོངས་སུ་གནས་
ཡོད་པ་ལྟ་བུའི་སྐབས་སུ། བྷི་ནོ་ནང་དུ་ཡོང་ནས་མོའི་རྐང་པ་གཉིས་ཀྱི་དྲུང་
དུ་རྐྱང་ཕྱག་ཕུལ་བ་དང་ཆབས་ཅིག ཨ་མ། ཞེས་ངུ་སྐད་བརྒྱབས།
མོའི་ལག་པ་གཉིས་ཀྱིས་མར་བསྒུར་ནས་ཡོད་པའི་ཁོའི་མགོ་སྟེང་དུ་བྱིལ་
བྱིལ་བྱེད་བཞིན་དུ། བྷི་ནོ། ཞེས་སྨྲས། མོའི་སྐད་གདངས་དེ་ཅི་འདྲའི་ཨ་མ་
ཞིག་གི་སྐད་གདངས་དང་མཚུངས་པ་ཞིག་མ་རེད་དམ། ཨ་ནན་དྷ་མོ་ཡེས་ཀྱི་
ངག་ནས་ཁོའི་མིང་བརྗོད་པ་ཙམ་གྱིས་ཀྱང་ཁོའི་ལུས་སེམས་ཡོངས་སུ་རྫོགས་པ་
དེ་ཞི་འཇམ་གྱི་ངང་དུ་བསྐྱལ། ཁོའི་རང་གི་ཚོར་འདུ་ཕྲ་རགས་རྣམས་ལ་འབད་
པ་ཆེན་པོའི་སྒོནས་སྟངས་འཛིན་བྱས་པ་དང་ཆབས་ཅིག་ངག་འཇམ་པོའི་སྒོནས།
ཨ་མ། ང་འདིར་ཡོང་རྒྱུ་ལ་ཧ་ཅང་གི་དུས་ཡུན་རིང་པོ་འགོར་སོང་། ཞེས་སྨྲས།
ཨ་ནན་དྷ་མོ་ཡེས་ཀྱིས་ཞི་འཇམ་གྱི་ངང་ནས། བྷི་ནོ། ངས་སྐད་ཆ་
ཚང་མ་གོ་སོང་། ཞེས་སྨྲས།
བྷི་ནོ་ཧོན་འཐོར་ཏེ། ཁྱོད་ཀྱིས་གནས་ཚུལ་གསར་པ་དེ་རྣམས་གོ་ཚར་
སོང་ངམ། ཞེས་སྐད་ཤུགས་ཆེན་པོ་ཞིག་བརྒྱབས།
ཨ་ནན་དྷ་མོ་ཡེས་ཀྱིས། གྷོ་ར་ཡིས་ཉེན་རྟོག་པའི་ས་ཚིགས་ནས་
ཁྲིམས་རྩོད་པ་ཞིག་བརྒྱུད་ནས་ང་ལ་ཡི་གེ་ཞིག་བསྐུར་འདུག ཡི་གེ་དེའི་ནང་
-496-

དུ་ཁོ་ཕལ་ཆེར་བཙོན་འཇུག་ཟུར་འཇོག་ཁང་དུ་འགྲོ་དགོས་པའི་སྐོར་བྲིས་འདུག་
པར་མ་ཟད། འཕྲིན་ཡིག་དེའི་མཇུག་ཏུ་ཁོས་འདི་འདྲ་ཞིག་བྲིས་འདུག བཙོན་
ཁང་གི་ར་བས་ཁྱོད་ཀྱི་གྷོ་ར་ལ་གནོད་འཚེ་བྱེད་ཐུབ་རྒྱུ་མ་རེད། ཡིན་ནའང་
གལ་ཏེ་དེས་ཁྱོད་ལ་མཐའ་ན་མི་བདེ་བའི་ཟུག་རྔུ་ཙམ་ཞིག་སྤྲད་པ་ཡིན་ནའང་།
དེ་ཁོས་གཏན་ནས་བཟོད་ཐུབ་རྒྱུ་མ་རེད། ཁྱོད་ཀྱི་སེམས་སྡུག་དེ་ཁོའི་ཉེས་
ཆད་ཁོ་ན་ལ་བརྟེན་ནས་འབྱུང་བ་ལས། གཞན་ཁྲིམས་དཔོན་དེས་དེ་ལས་གཞན་
པ་གང་ཡང་བྱེད་མི་ཐུབ་པ་ཞིག་རེད། ཡིན་ནའང་། ཨ་མ། ཁྱོད་ཀྱིས་རང་
གི་བུ་གཅིག་པུའི་ཐོག་ལ་བསམ་བློ་མ་གཏོང་རོགས་གནང༌།
འདིར་ཨ་མ་གཞན་མང་པོ་ཞིག་གི་བུ་ཕྲུག་རྣམས་ལ་ཁོ་རང་ཚོས་བསགས་
པའི་ནག་དང་ཉེས་པ་གང་ཡང་མེད་པར་བཙོན་འཇུག་ཟུར་འཇོག་ཁང་དུ་ལྷག་
འདུག་པ་དང་། ང་དང་གཅིག་མཚུངས་ཀྱི་གནས་སྟངས་འདིའི་ཐོག་ལ་ཁོང་
ཚོ་དང་ལྷན་དུ་ལངས་ནས་ཁོང་ཚོའི་དཀའ་ངལ་དེ་ལ་ཐུན་མོང་དུ་ལོངས་སུ་སྤྱོད་
འདོད་འདུག གལ་ཏེ་ངའི་རེ་བ་དེ་དུས་སྐབས་འདི་ལ་ལས་ཀྱིས་བསྐོས་པའི་
རླུང་རྟ་ཡི་དབང་གིས་ཡོངས་སུ་གྲུབ་པ་ཞིག་ཡིན་ན། ཁྱོད་ཀྱིས་རང་ཉིད་ལ་
མྱ་ངན་མི་ཡོང་བའི་གསོལ་འདེབས་སྨོན་ལམ་བྱེད་རོགས།
ཨ་མ་ཁྱོད་ཀྱིས་ཕལ་ཆེར་འདི་སེམས་ལ་དྲན་ཐུབ་རྒྱུ་མ་རེད། ཡིན་ནའང་
ད་ལོའི་མུ་གེའི་ལོ་འདིའི་ནང་དུ་ཐེངས་མ་ཞིག་ལ་ངས་རང་གི་དངུལ་ཁུག་མདུན་
ཅོག་སྟེང་དུ་བཞག་ནས་ཁང་མིག་དེའི་ནང་ནས་ཕྱི་རོལ་གྱི་ཁྲོམ་ལམ་དུ་བལྟས་
ནས་བསྡད་པ་ཡིན། ནམ་ཞིག་སྐར་མ་ཁ་ཤས་སོང་བའི་རྗེས་སུ་ང་ཕྱིར་ལོག་
དུས། ངས་རང་གི་དངུལ་ཁུག་རྐུན་མ་ལ་ཤོར་ཡོད་པ་མཐོང་བྱུང་། དངུལ་
497-

ཁུག་དེའི་ནང་དུ་ངས་རང་གི་སློབ་ཡོན་རྣམས་བསགས་ཏེ། ཨ་མ་ཁྱོད་ཀྱི་རྐང་
པ་འཁྲུ་སའི་དངུལ་གྱི་ཁྲུས་གཞོང་ཞིག་ཉོ་འདོད་ནས་ཧིན་སྒོར་ལྔ་བཅུ་ཐམ་པ་
བསགས་ཡོད་པ་དེ་ཡོད། སྐབས་དེར་ང་རྐུན་མ་དེའི་ཁ་གཏད་ལ་ཕན་ཐོགས་
མེད་པའི་ཁོང་ཁྲོའི་གཞན་དབང་དུ་ཡོངས་སུ་གྱུར་བཞིན་པའི་སྐབས་སུ། དཀོན་
མཆོག་གིས་ང་གློ་བུར་དུ་སེམས་པ་རྣལ་དུ་ཕབ་པའི་གནས་སུ་ཁྲིད་བྱུང༌། ངས་
རང་ཉིད་ལ་སྒོར་མོ་དེ་རྣམས་སུ་ཞིག་གིས་བརྐུས་ཡོད་ན། དེ་ནི་དེ་ལ་ངའི་ལག་
རྟགས་དང་རྔན་པ་ཡིན་ཞེས་སྨྲས་པ་ཡིན། ཡུན་རིང་མ་སོང་བར་ང་རང་ཉིད་
ལ་སྐད་ཆ་དེ་བཤད་རྗེས་ངའི་སེམས་ཀྱི་འབྲས་བུ་མེད་པའི་གནོང་འགྱོད་དེ་ཡོངས་
སུ་ཡལ་ནས་ངའི་སེམས་པ་དེ་ལྷིང་འཇགས་ཀྱི་བདེ་དགའི་ཀློང་དུ་ཐིམ་སོང། དེར་
བརྟེན་ངས་དེ་རིང་ང་རང་ཉིད་ལ་ང་བཙོན་འཇུག་ཟུར་འཇོག་ཁང་དུ་ང་རང་ཉིད་
ཀྱི་འདོད་མོས་ལྟར་དུ་འགྱོད་པ་དང་ཁོང་ཁྲོ་གང་ཡང་མེད་པར་མ་བསྐུལ་དང་
བླངས་ཀྱི་སྒོ་ནས་དཀའ་ངལ་གང་ཡང་མེད་པར་གནས་དེར་འགྲོ་རྒྱུ་ཡིན། ཞེས་
སྨྲ་བཞིན་ཡོད། བཙོན་འཇུག་ཟུར་འཇོག་ཁང་དུ་བཟའ་བཏུང་དང་མཐུན་
རྐྱེན་གཞན་གྱི་ཐོག་ལ་སྟབས་མ་བདེ་བ་ཅུང་ཟད་ཅིག་ཡོད་ངེས་པ་ཞིག་རེད།
ཡིན་ནའང་ངས་རང་ཉིད་ཀྱི་ད་ལྟའི་འཁྱམ་ཉུལ་གྱི་དུས་ཡུན་ཁྲོད་དུ་ཁང་པ་དེའི་
ནང་དུ་གནས་པའི་མི་གཞན་རྣམས་དང་གཅིག་མཚུངས་ཀྱི་གནས་སྟངས་འོག་
ཏུ་ཁོ་ཚོ་ལ་མཐུན་རྐྱེན་ཅི་སྦྱར་ལ་ལོངས་སུ་སྤྱོད་རྒྱུ་ལས་ང་རང་ཉིད་ལ་རྒྱུན་ལྡན་
དུ་གོམས་འདྲིས་སུ་གྱུར་པའི་ཉམས་དགའི་འདོད་ཡོན་དང༌། གཞན་ཞིམ་མངར་
གྱི་བཟའ་བཏུང་སོགས་ཀྱི་རིགས་གང་ལ་ཡང་མི་རོལ་རྒྱུའི་སེམས་ཐག་བཅད་
པ་ཡིན། ང་རང་ཚོ་རང་ཉིད་ཀྱིས་གང་ཞིག་ཁས་བླངས་པའི་ང་རང་ཚོའི་རང་
498-

དབང་གི་འདོད་སེམས་ཀྱི་ཐག་གཅོད་དེ་དཀའ་ངལ་ཞིག་ཡིན་པའི་མཇུག་རྫོགས་
འགྲོ་རྒྱུ་རེད། དེར་བརྟེན་ཁྱོད་ཀྱིས་ང་སུ་ཞིག་གིས་བཙན་དབང་འོག་ཏུ་བཙོན་
འཇུག་ཟུར་འཇོག་ཁང་དུ་བསྐྱལ་བ་མིན་པར་ང་རང་ཉིད་ཀྱི་འདོད་མོས་དང་རེ་
འདོད་བཞིན་དུ་ཕྱིན་པ་ཡིན་པ་གཞིར་བཟུང་སྟེ་འདུག་རོགས།
ནམ་ཞིག་ང་ཚོ་ཁྱིམ་གྱི་སྤྲོ་སྐྱིད་ཀྱི་དགའ་བདེའི་ངང་དུ་གནས་པའི་ཚེ། ང
ཚོས་ཧ་ལམ་ཕྱི་རོལ་གྱི་རང་དབང་ལྡན་པའི་མཁའ་དབུགས་དང་འཇིག་རྟེན་གྱི་སྣང་
བའི་ཁྲོད་དུ་ཅི་འདྲའི་དམིགས་བསལ་བའི་སྤྲོ་སྐྱིད་བླ་ན་མེད་པ་ཞིག་ཡོད་པ་དེ་ལ་
སེམས་པ་ཕྱོགས་མི་ཐུབ་པ་ཞིག་རེད། ང་ཚོ་དུས་སྐབས་དེ་དག་ལ་སྐྱོན་དང་ནོར་
འཁྲུལ་ཡོད་པ་དང་མེད་པའི་སྐྱེ་བོ་མང་པོ་ཞིག་བཙོན་འཇུག་དོ་དམ་གྱིས་གཞན་དབང་
དུ་གྱུར་ཡོད་པར་མ་ཟད། དམའ་འབེབས་ཁྱད་གསོད་དང༌། གཞན་དཀོན་
མཆོག་གིས་དམིགས་བསལ་དུ་གནང་བའི་ཐོབ་དང་དབང་ཆ་སོགས་ཀྱི་ཐོག་ལབསམ་
བློ་གཏོང་རྒྱུ་ཡོངས་སུ་བརྗེད་ནས་ཡོད་པ་ཞིག་རེད། སྐྱེ་བོ་དེ་ཚོ་དང་ང་རང་ཚོའི་
བར་ལ་རིགས་མཐུན་ངོ་བོ་གཅིག་པའི་གཉེན་ཚན་གྱི་འབྲེལ་བ་ཡོད་པ་ཙམ་ཞིག་
ཀྱང་བསམ་བློར་འཁོར་གྱིན་མེད་པ་དེ་རེད། ད་ལྟ་ངས་རང་ཉིད་ཇི་ལྟར་ཁོང་ཚོ་
ལ་ཡོད་པའི་མིང་རྗེས་ངན་པའི་ནག་ཐིག་དེ་དང་གཅིག་མཚུངས་ཀྱི་མེ་ཐེལ་ནག་པོ་
རྒྱག་འདོད་ཡོད་པ་ལས། གྱོན་ཆས་སྤུས་ལེགས་གྱོན་ཏེ་གཞན་གྱི་བརྩི་མཐོང་ལ་
རེབའིབཟང་རྫུ་མཁན་གྱི་སྐུདྲག་རྣམས་ཀྱི་ཕྱོགས་ལ་བསྟེན་ནས་རང་ཉིད་ཀྱིས་རང་
ཉིད་མངོན་གསལ་བྱེད་འདོད་མི་འདུག
འཛམ་གླིང་འདིའི་ནང་གི་ཉམས་མྱོང་སྣ་ཚོགས་ལ་བརྟེན་ནས་ངས་མི་ཚེའི་
འགྲོ་སྟངས་མང་པོ་བསླབ་པ་ཡིན། ཨ་མ། སྐྱེ་བོ་སུ་ཞིག་རང་གི་བསམ་བློའི་
499-

འཁྱེར་སོ་ཚུལ་འཆོས་སུ་བཅོས་ཐབས་བྱེད་རྒྱུ་ལ་འདོད་མོས་ཡོད་པའི་ལྟ་ཚུལ་
འཛིན་མཁན་དེ་ཚོ་མང་ཆེ་བ་སྙིང་རྗེ་བའི་ཡུལ་ཞིག་རེད། སྐྱེ་བོ་སུ་ཞིག་བཙོན་
ཁང་དུ་ཡོད་པ་རྣམས་ཀྱིས་གཞན་གྱིས་ཁྲིམས་རྩོད་བྱས་པའི་མི་དགེ་བའི་སྡིག
པ་དེ་ལ་བཟོད་ནའང་། དེ་ནི་ཁོ་རང་ཚོའི་མི་དགེ་བའི་སྡིག་པ་ཞིག་མ་རེད། མི་
དགེ་བའི་སྡིག་པ་དེ་ཚོ་མང་པོ་ཞིག་ཁྲིམས་འགལ་གྱི་ཐོག་ནས་ཐག་གཅོད་གཏན་
འབེབས་བྱེད་བཞིན་ཡོད་ནའང་། དེའི་སྡིག་སྒྲིབ་ཀྱི་ཁུར་པོ་དེ་རླུང་རྟ་མ་བརྒྱུགས་
པའི་བཙོན་ཁང་གི་ར་བ་ན་ཡོད་པའི་སྐྱེ་བོ་རྣམས་ཁོ་ནས་བཟོད་བསྲན་བྱེད་བཞིན་
ཡོད་པ་ཞིག་རེད། བཙོན་ཁང་གི་རྩིག་གྱང་ཕྱི་རོལ་ན་བདེ་སྐྱིད་དང་། གཞན་
གྱིས་བརྩི་འཇོག་ཐོབ་པའི་ངང་ནས་མི་ཚེ་སྐྱེལ་བཞིན་པའི་སྐྱེ་བོ་དེ་ཚོའི་སྡིག་སྒྲིབ་
དེ་དུས་ནམ་ཞིག་གི་ཚེ་ཇི་ལྟར་གནས་གང་ཞིག་ཏུ་བཤག་སྡོམ་བྱེད་རྒྱུ་ཡིན་པ་
དེ་ང་ཚོས་ཤེས་མི་ཐུབ་པ་ཞིག་རེད། ཡིན་ནའང་ང་ལ་མཚོན་ན། ངས་སྐྱེ་བོ་
དེ་ཚོའི་འགན་འཁྲིའི་ལས་འགན་རང་ཁྲིམས་རང་སྲུང་མི་བྱེད་པའི་ཐོག་ལ་ངོ་
རྒོལ་མཐའ་གཅིག་ཏུ་བྱེད་བཞིན་ཡོད། ངས་མི་རྣམས་ཀྱི་ངན་སྨྲས་འཕྱ་དམོད་
ཀྱི་མེ་ཐེལ་དེ་ང་རང་ཉིད་ཀྱི་བྲང་ཁར་ལེན་རྒྱུའི་འདོད་མོས་བྱེད་བཞིན་ཡོད། ཨ་
མ། ཁྱོད་ཀྱི་བྱིན་རླབས་ཀྱི་དངོས་གྲུབ་ང་ལ་གནང་རོགས་གནང་། ངའི་ཆེད་
དུ་མིག་ཆུ་མ་གཏོང༌། དཔལ་ཁྱབ་འཇུག་ནག་པོས་ཁོའི་སྐྱེ་བ་ཐམས་ཅད་ལ་
ངན་སྤོང་གིས་རྡོག་གཞུ་བྱས་པའི་མཚན་མ་དེ། ཁོང་གི་རྒྱན་ཆ་ལྟ་བུ་ཞིག་ཏུ་
ངོས་ལེན་བྱེད་བཞིན་ཡོད་ན། དེ་རྗེས་ངའི་ཆེད་དུ་སེམས་ཁྲལ་བྱེད་རྒྱུ་དང་
ངའི་ཐོག་ལ་མྱ་ངན་བྱེད་དགོས་པའི་རྒྱུ་རྐྱེན་ཅི་ཞིག་ཨ་མ་ཁྱོད་ལ་འདུག་གམ་
ཞེས་འཁོད་འདུག ཅེས་སྨྲས།
-500-

ཡི་གེ་འདི་ཨ་ནན་དྷ་མོ་ཡེས་ལ་འབྱོར་འཕྲལ་མོས་མོ་ཧེམ་གྷོ་ར་ལ་བལྟ་
རུ་གཏོང་རྒྱུའི་འབད་བརྩོན་བྱས་ནའང་མོ་ཧེམ་གྱིས་འདིར་ངའི་ལས་ཁུངས་ཡོད་
པ་རེད། དབྱིན་ཇིའི་སྐུ་ངོ་དེས་ང་ལ་དགོངས་པ་གཏན་ནས་སྤྲོད་རྒྱུ་མ་རེད།
ཅེས་བརྗོད་པ་དང་ཆབས་ཅིག་གྷོ་ར་ཡིས་མ་བརྟགས་མ་དཔྱད་པའི་ཧོལ་རྒྱུག་
དང་གླེན་རྟགས་ཀྱི་ཐོག་ལ་ཁ་ནས་ཐོན་ཚད་ཀྱི་ཚིག་ངན་གཤེ་གཤེ་གཏོང་རྒྱུའི་
འགོ་བཙུགས་ཏེ། ངས་ཉི་མ་འདི་ཚོ་གང་རུང་ཞིག་ལ་ང་ཚོའི་གཉེན་ཚན་དང་
ཉེ་འབྲེལ་ཞིག་གི་རྒྱུ་མཚན་ལ་བརྟེན་ནས་ལས་ཀ་ཏན་ཏན་བོར་བརླག་ཤོར་ས་
རེད། ཅེས་ཁོས་འཇུག་སྡོམ་བརྒྱབས།
ཨ་ནན་དྷ་མོ་ཡེས་ཀྱི་སེམས་ལ་ཁི་རེས་ཤུན་དྷ་ཡལ་གྱི་འཁྲིས་ལ་ངེས་པར་
དུ་འགྲོ་དགོས་མེད་པ་ཡིད་ལ་དྲན། གྷོ་ར་ཡི་གནད་དོན་ཐོག་ལ་མོ་ད་བར་དུ་
རང་གི་ཁྱོ་གའི་ཐོག་ལ་སྤྱིར་བཏང་མ་ཡིན་པའི་སེམས་ཁུར་ལྟ་བུའི་ཚོར་བ་རྣོན་
པོ་ཡོད་པ་ཅན་ཞིག་རེད། ཁོའི་སེམས་ཀྱི་ནང་དུ་གྷོ་ར་ལ་རང་གི་བུ་ཞིག་གི་ས་
མིག་ཅིག་ནམ་ཡང་འཇོག་གི་མེད་པ་དེ་མོས་ཧ་ཅང་གསལ་པོ་ཤེས་ཀྱིན་ཡོད་
པ་དང་། ད་དུང་དེ་ལས་ཀྱང་ཁོས་གྷོ་ར་ཡི་ཁ་གཏད་དུ་སྡང་སེམས་ཀྱི་རྣམ་པ་
ཞིག་ཚོར་བཞིན་ཡོད་པ་ཞིག་རེད། གྷོ་ར་དུས་རྟག་ཏུ་ཁོ་གཉིས་ཀྱི་གཉེན་སྒྲིག་
ཟིན་པའི་ཁྱོ་ཤུག་གི་མི་ཚེ་དེ་ཁ་གྱེས་པར་བྱེད་པའི་འགག་མདོ་རུ་ནཱ་བེན་དྷ་ཡཱ་
ཡི་རི་རྒྱུད་ལྟར་དུ་གནས་ཡོད་པ་ཞིག་རེད། ཕྱོགས་གཅིག་ལ་ཁི་རེས་ཤུ་ན་
དྷ་ཡལ་ཁོའི་དམ་དྲག་ཆེ་བའི་ཡུལ་སྲོལ་ལམ་ལུགས་ལ་ཆགས་ཞེན་ཆེ་བའི་ཉེར་
མཁོ་རྣམས་དང་ལྷན་དུ་ཡོངས་སུ་གནས་ཡོད་པ་དང༌། ཕྱོགས་གཅིག་ལ་ཨ
ནན་དྷ་མོ་ཡེས་ཁེར་རྐྱང་དུ་རེག་ཐུག་མི་ཆོག་པའི་རིགས་ངན་གྷོ་ར་དང་ལྷན་དུ་
501-

གནས་ཡོདཔ་དང་། དེ་ནི་ཕར་བལྟས་ན་འཛམ་གླིང་འདིའི་ནང་དུ་གྷོ་ར་ཡི་ལོ་
རྒྱུས་ཤེས་མཁན་གྱི་སྐྱེ་བོ་ཁོ་གཉིས་ཁོ་ནའི་བར་གྱི་འབྲེལ་ལམ་ཡོངས་སུ་རྫོགས་
པ་དེ་མཇུག་བསྡུས་ཡོད་པ་ལྟ་བུ་ཞིག་རེད།
དེ་ལྟར་ཨ་ནན་དྷ་མོ་ཡེས་ཀྱིས་གྷོ་ར་ལ་འཛིན་པའི་བྱམས་བརྩེ་དེ་མོ་རང་
ཉིད་ཀྱི་གཙིགས་ཆེར་འཛིན་པའི་ལྷག་བསམ་ཟོལ་མེད་ཅིག་རེད། མོས་ཐབས་
ལམ་སྣ་ཚོགས་ཀྱི་སྟེང་ནས་ཁོའི་མི་ཚེ་དེ། ཁྱིམ་ཚང་དེའི་ནང་དུ་སྟབས་བདེ་
པོ་ཞིག་གི་ངང་ནས་བསྐྱལ་རྒྱུ་ལ་འབད་བརྩོན་བྱས་ནའང་། མོའི་སེམས་ཀྱི་
བར་མཚམས་མེད་པའི་དངངས་སྐྲག་དེ་ནི་སྐྱེ་བོ་གཞན་རྣམས་ཀྱིས། འདི་ཁྱོད་
ཀྱི་གྷོ་ར་ལ་བརྟེན་ནས་བྱུང་བ་རེད། ཅེས་དང་། ང་ཚོ་ཁྱོད་རང་གི་གྷོ་ར་ལ་
བརྟེན་ནས་མཐོང་ཆུང་དམའ་འབེབས་ཀྱི་འོག་ཏུ་མགོ་སྒུར་དགོས་བྱུང་སོང་།
ཞེས་པ་འམ། ཡང་ན་ཁྱོད་ཀྱི་གྷོ་ར་བརྒྱུད་ནས་ང་ཚོ་དཀའ་ངལ་གྱི་ནང་དུ་ཚུད་
སོང༌། ཞེས་བརྗོད་པ་དེ་དག་བཀག་འགོག་བྱེད་རྒྱུ་དེ་རེད། གྷོ་ར་ཡི་རྡོག
ཁྲེས་ཀྱི་ཁུར་པོ་ཧྲིལ་པོ་དེ་མོ་གཅིག་པུའི་སྟེང་དུ་བབ་ཡོད་པ་མོས་ཡོངས་སུ་ཚོར།
སྟེས་དབང་ལྟ་བུ་ཞིག་ལ་གཤིས་སྤྱོད་གྱོང་པོ་ཅན་གྱི་མོའི་གྷོ་ར་དེ་སྤྱིརབཏང་
གི་མི་ལས་ཡོངས་སུ་མ་འདྲ་བ་ཞིག་རེད། དེར་བརྟེན་ཁོའི་གཤིས་ཀ་དེ་དྲག
རྩུབ་ལྡན་པའི་གཤིས་སྤྱོད་ཅིག་གི་ནང་དུ་ཚུད་ཡོད་པར་བརྟེན། ཁོ་སྲུང་སྐྱོབ་
བྱེད་རྒྱུའི་ལས་འགན་དེ་ལས་སླ་པོ་ཞིག་མ་རེད། ད་བར་དུ་མོས་འགལ་ཟླ་ཅན་
གྱི་ཁོར་ཡུག་འདིའི་ཁྲོད་ནས་ཉིན་དང་མཚན་བྱས་ནས་ལྟ་རྟོག་མེལ་ཚེ་བར་མ་
ཆད་པར་བྱས་པ་ལ་བརྟེན་ནས། མོའི་གྷོ་ར་སྨྱོན་པ་དེ་གསོ་སྐྱོང་འཚར་ལོངས་
བྱུང་བ་རེད། སྡང་སེམས་ཆེ་བའི་མི་ཚེ་འདིའི་དཀྱིལ་ནས་མོས་ཁ་རྡུང་དམའ་
502-

འབེབས་ཆེས་མང་པོ་ཞིག་ལ་མགོ་བསྒུར་བ་དང་། སུ་ཞིག་ལ་དཀའ་སྡུག་དེའི་
སྐོར་དབྱེ་འབྱེད་བྱེད་རྒྱུའི་རེ་བ་རྒྱག་ས་མེད་པར་མོ་རང་ཉིད་ཀྱི་ངལ་དུབ་ཀྱི་སྡུག་
བསྔལ་ལ་ལོངས་སུ་སྤྱད་ཡོད་པ་ཞིག་རེད།
མཱོ་ཧེམ་གྱིས་དོན་དག་དེ་གཡུགས་བཞག་པར་བརྟེན། ཨ་ནན་དྷ་མོ་
ཡེས་སྒེའུ་ཁུང་གི་མདུན་དུ་ཡར་ལངས་ནས་ཁུ་སིམ་མེར་བསྡད་དེ་ཁི་རེས་ཤུ་ན་
དྷ་ཡལ་ཞོགས་པའི་གཟུགས་པོ་ཁྲུས་བཤལ་ལ་ཕྱིན་ཏེ། བྱིན་རླབས་ཆེ་བའི་
ཆུ་བོ་གངྒཱའི་འདམ་རྩི་ཁོའི་དཔྲལ་བ་དང་སྙིང་ཁ། དཔུང་པ་གཉིས་སོགས་ཀྱི་
སྟེང་དུ་བྱུགས་པ་དང་ཆབས་ཅིག་བྱིན་རླབས་ལྡན་པའི་གཟུངས་སྔགས་རྣམས་
ངག་ནས་ཟློ་བཞིན་ཚུར་ལོག་ཡོང་བ་ལ་བལྟས་ནས་བསྡད། ནམ་ཞིག་ཁོས་
གཟུགས་པོ་གཙང་འཁྲུད་བྱས་ཏེ་སྡིག་སྦྱོང་ལེགས་པར་གྲུབ་པའི་སྐབས་སུ་སྐྱེ་
བོ་གཞན་ཞིག་ཕར་ཞོག ཐ་ན་ཨ་ནན་དྷ་མོ་ཡེས་ཀྱང་ཁོའི་ཉེ་འཁྲིས་སུ་གཅར་
མི་ཆོག་པར་ཁ་ནས། དགག་བྱ། དགག་བྱ། གང་ཡང་མ་རེད། དགག་
བྱ། ཞེས་སྨྲ་བཞིན་ཡོད་པ་ཞིག་རེད།
མོ་ལ་དབུགས་དབྱུང་གི་ངལ་གསོ་ཅུང་ཟད་ཐོབ་རྗེས་མོས་སྒེའུ་ཁུང་དེ་
བཞག་ནས་མཱོ་ཧེམ་གྱི་ཁང་མིག་ཏུ་ཕྱིན། དེར་མཱོ་ཧེམ་ཁང་མཐིལ་དུ་ལངས་
ནས་ཚགས་པར་ཞིག་ཀློག་བཞིན་དུ་ཁོའི་བྲང་ཁ་ལ་ཁོའི་གཡོག་པོ་ཞིག་ལ་སྣུམ་
གྱིས་བྱུག་བརྡར་བྱེད་བཅུག་ནས་ཞོགས་པའི་གཟུགས་པོ་ཁྲུས་བཤལ་ལ་སྟ་གོན་
བྱེད་བཞིན་ཡོད་པ་མཐོང་། ཨ་ནན་དྷ་མོ་ཡེས་ཀྱིས་ཁོ་ལ། མཱོ་ཧེམ། ཁྱོད་
ཀྱིས་ང་ལ་རོགས་པ་ཞིག་ངེས་པར་དུ་བཙལ་རོགས། ང་གྷོ་ར་ལ་བལྟ་རུ་འགྲོ་
དགོས་ཡོད། ཕར་བལྟས་ན་ཁོས་བཙོན་འཇུག་ཟུར་འཇོག་ཁང་དུ་འགྲོ་རྒྱུའི་
503-

སེམས་ཐག་བཅད་ཚར་བ་འདྲ། ཡིན་ནའང་ངས་ཚོད་དཔག་བྱས་ན་ཁོང་ཚོས་
ཁོའི་ཁྲིམས་གཅོད་ཀྱི་སྔོན་ལ་ང་ལ་ཁོར་ཐུག་འཇུག་གི་རེད་བསམ་གྱིན་འདུག
ཅེས་སྨྲས།
མོ་ཧེམ་གྱི་ཕྱིའི་སྤྱོད་པ་དེ་རྩུབ་པོར་ཡོད་ནའང་དོན་དངོས་སུ་ཁོ་གྷོ་ར་ལ་
བྱམས་བརྩེ་ངོ་མ་ཡོད་མཁན་ཞིག་རེད། ཁོས་སྐད་ཅོར་དང་བཅས། མི་དེས་
མགོ་འཐོམ་འཇུག་གི་འདུག སྤྲང་ཕྲུག་དེ་བཙོན་འཇུག་ཟུར་འཇོག་ཁང་དུ་འགྲོ་
ཆུགས། དུས་ཡུན་རིང་པོ་ད་བར་དུ་ཁོ་དེར་མ་སླེབས་པ་དེ་ཡ་མཚན་པ་ཞིག་
རེད། ཅེས་སྨྲས།
ཡིན་ནའང་ཁོས་རང་གི་བློས་ཐུབ་ཀྱི་གྲོགས་པོ་སྒོ་སལ་ལ་སྐད་གཏོང་རྒྱུའི་
ཆུ་ཚོད་འཕྲོ་བརླག་ཏུ་མ་བཏང་བར། ཁོའི་ལག་ཏུ་ཁྲིམས་མཐུན་གྱི་འགྲོ་སོང་
གཏོང་རྒྱུའི་སྒོར་མོ་ཁ་ཤས་བཞག་སྟེ་དེ་མ་ཐག་ཏུ་གྷོ་ར་ཡི་ཕྱོགས་ལ་བཏང་ཡོད་
པ་དང་། དེ་བཞིན་དུ་ཁོའི་སེམས་ཀྱི་ནང་དུ་ཡང་ཁོང་ཚོའི་ཡིག་ཚང་གི་འགན་
འཛིན་གྱིས་ཁོ་ལ་དགོངས་པ་སྤྲད་པ་དང་། ཁོ་རང་ཉིད་ཀྱི་ཁྱིམ་གྱི་བཟའ་ཟླའི་
མོས་མཐུན་ངོས་ལེན་ཐོབ་པ་ཡིན་ན། དེ་རྗེས་ཁོ་རང་ཉིད་ཀྱང་དངོས་སུ་འགྲོ་
རྒྱུའི་སེམས་ཐག་བཅད་ཡོད་པ་ཞིག་རེད།
ཨ་ནན་དྷ་མོ་ཡེས་ཀྱིས་མཱོ་ཧེམ་གྱིས་རང་གིས་དེའི་ཐོག་ལ་འགུལ་སྐྱོད་ཅིག་
མ་བརྒྱབས་པར་གྷོ་ར་དཀའ་ངལ་གྱི་ནང་དུ་ལྷུང་འཇུག་གཏན་ནས་མི་ཐུབ་པར་
ཤེས་པར་མ་ཟད། ནམ་ཞིག་མོས་ཁོ་རང་ཉིད་ཀྱིས་བྱེད་ཐུབ་པའི་བྱ་བ་ཆུང་ཙག་
གི་རིགས་དེ་ཚོ་སྔ་ས་ནས་གྲ་སྒྲིག་བྱས་ཡོད་པ་ཤེས་དུས་མོས་སྔར་ལྷག་སྐད་ཆ་གང་
ཡང་མ་བཤད། མོ་ལ་མཚོན་ན་ད་དུང་གྷོར་གང་དུ་བཙོན་འཇུག་བྱས་པའི་གནས་
504-

དེར་ཡུལ་སྲོལ་ལམ་ལུགས་ལ་ཆགས་ཞེན་བྱེད་པའི་མི་ཚང་དེའིནང་མི་སུ་ཞིག་གིས་
ཀྱང་གནས་ཚང་དེའི་ཁྱིམ་བདག་མ་དེ་རུ་མི་འཁྲིད་པ་དང༌། གལ་ཏེ་མོ་དེར་ཕྱིན་
ན་ཡང་མི་ཚོགས་མང་པོ་ཞིག་གིས་འཚང་ཁ་ཤིག་ཤིག་གི་སྒོནས་ཁྱད་མཚར་བྱས་
ཏེ་མོ་ལ་ལྟ་འདོད་བྱེད་པར་མ་ཟད། སྐད་ཆ་ཞིབ་འདྲི་བྱེད་རྒྱུ་ལ་དགའ་བའི་སྐྱེ་
བོ་མང་པོ་ཞིག་ལ་གདོང་ཐུག་བྱེད་དགོས་པ་ཡང་ཤེས་པར་བརྟེན། མོས་རང་གི་
རེ་འདོད་ཀྱི་འབོད་སྐུལ་དེ་མར་གནོན་རྒྱུ་ལ་བཟོད་བསྲན་བྱས་ནས་སྨྲ་བའི་སྒོ་མོ་
བསྡམས་པ་དང་མིག་གཉིས་ཀྱི་ནང་དུ་བཙན་དབང་གིས་དྲག་གནོན་བྱས་པའི་མྱ་
ངན་གྱི་གྲིབ་མ་དང་ལྷན་དུ་མོ་རང་ཉིད་ཀྱི་ཁང་མིག་ནང་དུ་ལོག
ནམ་ཞིག་ལིཀྵི་མེས་ཀྱིས་སྐད་ཤུགས་ཆེན་པོའི་སྒོ་ནས་སྨྲེ་ངག་ངུ་འབོད་
བྱས་པའི་ཚེ། མོས་མོ་ལ་གཤེ་གཤེ་བཏང་སྟེ་ཁང་མིག་དེའི་ཕྱི་ལོགས་སུ་
བཏང་། མོ་ལ་སྤྲོ་སྣང་དང་མྱ་ངན་གྱི་རིགས་གང་ཞིག་བྱུང་ན་མོས་རང་ཉིད་
ཀྱི་སེམས་ཀྱི་ཚོར་འདུ་རྒོད་པོ་རྣམས་ཆ་སྙོམས་བྱས་ཏེ། མོ་རང་གི་སེམས་ཀྱི་
ནང་དུ་ལྷིང་འཇགས་བག་ཕེབས་ཀྱི་ངང་དུ་གནས་པར་བྱེད་པ་དེ་མོའི་རྒྱུན་ལྡན་
གྱི་གོམས་གཤིས་སུ་ཆགས་ཡོད་པ་ཞིག་རེད། མོའི་ཚེ་སྲོག་གི་ངལ་དུབ་ཀྱི་རྩོལ་
བ་དེ་མོ་རང་ཉིད་ཀྱི་དཀོན་མཆོག་ཁོ་ནས་ཤེས་པ་ཞིག་རེད།
བྷི་ནོ་ཡིས་ཨ་ནན་དྷ་མོ་ཡེས་ལ་སེམས་གསོ་ག་རེ་ཞིག་བྱེད་དགོས་ཡོད་
པ་ལས་ལྷག་པ་ཞིག་མོས་ཤེས་ཀྱིན་ཡོད་པར་བརྟེན་ཁོས་སྐད་ཆ་ཁ་ཤས་བཤད་
རྗེས་ཁ་རོག་ཏུ་བསྡད། དོན་དངོས་སུ་མོའི་ལྷན་སྐྱེས་ཀྱི་རང་གཤིས་དེ་སུ་ཞིག་
གི་སེམས་གསོའི་སྐད་ཆ་ལ་བརྟེན་མེད་པ་ཞིག་ཡིན་པར་མ་ཟད། ད་དུང་བཅོས་
ཐབས་མེད་པའི་དཀའ་རྙོག་གི་གཏམ་གླེང་གང་ཞིག་བྱས་ན་མོ་དེ་ལས་རིང་དུ་
505-

གནས་པའམ་དེ་ལ་འཁུམ་འགྲོ་བ་ཞིག་རེད། དེར་བརྟེན་ཨ་ནན་དྷ་མོ་ཡེས་
ཀྱིས་གནད་དོན་དེའི་ཐོག་ལ་ཡང་འགྲེལ་བཤད་མང་པོ་མ་བརྒྱབས་པར་སྟབས་
བདེ་བོ་བྱས་ནས། བྷི་ནོ། ངས་ཁྱོད་ཀྱིས་ད་བར་དུ་གཟུགས་པོ་ཁྲུས་བཤལ་
བྱས་མེད་པ་ཤེས་ཀྱིན་འདུག མགྱོགས་པོར་སོང་ལ་ཁྲུས་རྒྱོབས། དེ་མིན་
ཁྱོད་ཀྱི་ཞོགས་ཇ་འཕྱི་བོ་ཆགས་འགྲོ་རྒྱུ་རེད། ཅེས་སྨྲས།
ནམ་ཞིག་ཁོས་གཟུགས་པོ་འཁྲུ་ཟིན་ནས་བཟའ་བཏུང་གི་འཁྲིས་སུ་མར་
བསྡད་དེ། ཞོགས་ཇ་འཐུང་བཞིན་པའི་སྐབས་སུ། བྷི་ནོ་ཡི་ཉེ་འགྲམ་གྱི་ས་
མིག་སྟོང་པ་དེས་མོའི་སྙིང་ལ་བྷོ་ར་དྲན་པའི་ཟ་འཕྲུག་ལང་བཅུག་པར་མ་ཟད།
མོའི་སེམས་ལ་གྷོ་ར་ལ་ཨ་མའི་བྱམས་སྐྱོང་མ་རག་པའི་འོག་ནས་གཞན་གྱི་ཚིག་
ངན་གཤེ་གཤེ་དང་ལྷན་དུ་བཙོན་ཁང་ནང་གི་ངན་ངོན་གྱི་བཟའ་བཏུང་ལ་རོལ་
བཞིན་ཡོད་པ་དང་། ད་དུང་དེ་ལས་ཀྱང་ལྡབ་ཉིས་འགྱུར་གྱི་སྡུག་པ་ཞིག་ལ་
མི་རྣམས་ཀྱིས་བཙོན་ཁང་གི་སྒྲིག་གཞི་གཏན་འབེབས་ལ་རྒྱབ་བཅོལ་ནས་མཐོང་
ཆུང་ཁྱད་གསོད་བྱེད་བཞིན་ཡོད་པའི་སྐོར་ཡིད་ལ་དྲན་ཚེ། ཨ་ནན་དྷ་མོ་ཡེས་
ཀྱིས་དེ་ལ་བཟོད་སྒོམ་བྱེད་མ་ཐུབ་པར་གནས་ཚུལ་གཞན་ཁ་ཤས་ཤིག་ལ་ཁ་
གཡར་ཏེ་ཁང་མིག་དེ་བཞག་ནས་ཕྱི་ལ་ཐོན།། །།

ལེའུ་སོ་གསུམ་པ།
༄༅། །ཕེ་རེ་ཤུ་བྷ་བྷུ་ཕྱིར་ནང་དུ་འབྱོར་བའི་སྐབས་སུ་ལོ་ལི་ཏཱ་དེར་
རེ་དོགས་མ་ཆོད་པའི་ངང་དུ་གནས་ནས་ཡོད་པ་མཐོང་ཞིང་། ཁོའི་སེམས་
ལ་མགོ་མཁྲེགས་པོ་ཅན་གྱི་རང་གི་བུ་མོ་དེ་སྤྱིར་བཏང་མ་ཡིན་པའི་དཀའ་རྙོག་
ཅིག་གི་ནང་དུ་ཚུད་ཡོད་པའི་ཚོད་དཔག་བྱས། ཁོས་འདྲི་རྩད་ཀྱི་ཚུལ་དུ
མོ་ལ་མིག་གིས་གཅིག་བལྟས་པའི་ལན་དུ། ལོ་ལི་ཏཱ་ཡིས། ཨ་ཕ། ང་ཚུར་
འོག་ཡོང་བ་ཡིན། ང་དེར་མུ་མཐུད་ནས་འདུག་མི་ཐུབ་པ་ངས་ཤེས་སོང་། ཞེས་
མིག་གིས་འདྲི་རྩད་བྱས་པའི་ལན་དུ་མོས་གནས་ཚུལ་ཅི་བྱུང་གི་སྐོར་ལན་གྱི་ཚུལ་
དུ་བརྗོད་པ་དང་ཆབས་ཅིག་ཁྲིམས་དཔོན་དེས་གྷོར་མོ་ཧན་བྷ་བྷུ་བཙོན་འཇུག་
ཟུར་འཇོག་ཁང་དུ་བཅུག་སོང་ཞེས་སྣོན་པ་ཞིག་བརྒྱབས།
གྷོ་ར་ཚུལ་ཇི་ལྟར་ཟིང་ཆ་དེའི་གནད་དོན་གྱི་ཐོག་ཏུ་སླེབས་པ་ཡིན་མིན་
གྱི་གོ་རྟོགས་སད་རྒྱུའི་ཐོག་ལ་ཕེ་རེ་ཤུ་བྷ་བྷུ་ཐོག་མར་མགོ་འཐོམ་པར་གྱུར། འོན་
ཀྱང་དེ་རྗེས་ལོ་ལི་ཏཱ་ཡི་ཁ་ནས་གནས་ཚུལ་ཅི་བྱུང་གི་གསལ་བཤད་ཚང་མ་ཐོས་
507-

རྗེས། ཁོ་རེ་ཞིག་ཅི་ཡང་སྨྲ་རྒྱུ་མེད་པར་བསམ་གཞིག་ཀྱི་རྟོག་པའི་འཆར་སྣང་
ཁྲོད་དུ་ལྷུང༌། ཁོའི་སེམས་ཀྱི་བློ་འཚབ་དང་པོ་དེ་གྷོ་ར་ཡི་ཨ་མའི་ཐོག་ལ་ཡིན་
པ་དང་། ཁྲིམས་དཔོན་དེ་ལ་མཚོན་ན་གྷོ་ར་ལ་ཁྲིམས་ཐག་གཅོད་རྒྱུ་དེ་སྤྱིར་
བཏང་གི་རྐུན་མ་ཞིག་ལ་ཁྲིམས་ཐག་གཅོད་རྒྱུ་ལྟར་དུ་དཀའ་ངལ་གང་ཡང་མེད་
པ་ཞིག་ཡིན་པ་ཁོས་བསམ་གཞིག་བྱེད་ཐུབ་པ་ཞིག་རེད། གང་ཡིན་ཟེར་ན།
དྲང་བདེན་ལ་བརྩི་འཇོག་མི་བྱེད་པ་དེ་ནི་ཤ་ཚ་མེད་པའི་རངབཞིན་གྱི་ཆོས་ཉིད་
ཅིག་ཡིན་པ་དང་། ཁྲིམས་དཔོན་དེ་ནི་དེའི་ཕྱོགས་ལ་ངན་གོམས་སུ་ཕྱིན་ཡོད་
པ་ཞིག་ཡིན་པའི་རྒྱུ་མཚན་གྱིས་རེད། འཛམ་གླིང་འདིའི་ནང་དུ་ཡ་ང་སྙིང་རྗེ་
མེད་པ་ཡོད་དོ་ཅོག་ལས་མིས་མི་ལ་ཕན་ཚུན་གཉའ་གནོན་ཐུབ་ཚོད་གཏོང་བ་
དེ་ནི་ཅི་འདྲའི་འཇིགས་སུ་རུང་བ་ཞིག་དང༌། སྤྱི་ཚོགས་དང་གཞུང་གི་སྟོབས་
ཤུགས་གཉིས་ཕན་ཚུན་གཅིག་ཏུ་བསྒྲིལ་ནས་དེ་ལ་འགོག་རྐྱེན་བྱེད་མ་ཐུབ་པར་
ཅི་འདྲའི་གཉའ་གནོན་མང་པོ་ཞིག་དང་བཟོད་སྒོམ་མི་ཐུབ་པའི་དཀའ་ངལ་མང་
པོ་ཞིག་བྱུང་བ་རེད་ཨང་། ཇི་ལྟར་ཁོས་གྷོ་ར་ཡི་བཙོན་འཇུག་དོ་དམ་སྐོར་ལ་
ཉན་པ་དེ་ལྟར་དུ་ཁོའི་སེམས་ཀྱི་ནང་དུ་དེ་ལྟ་བུའིབསམ་ཚུལ་མཐའ་དག་ཁྲ་ལྷམ་
ལྷམ་དུ་ཤར།
ཕེ་རེ་ཤུ་བྷ་བྷུ་ཁུ་སིམ་མེར་དང་བསམ་གཞིག་གཏིང་ཟབ་པ་ཞིག་གི་ཁྲོད་དུ་
ཡོད་པ་མཐོང་ཚེ། ལོ་ལི་ཏྭ་ཡིས་ཤེས་འདོད་ཀྱི་རེབ་ཆེན་པོ་དང་བཅས། དྲང་
བདེན་མ་ཡིན་པའི་བྱ་བ་འདི་མ་རབས་ཐ་ཤལ་ཞིག་མ་རེད་དམ། ཨ་ཕ་ཞེས་དྲིས།
ཁོས་རྒྱུན་ལྡན་ལྟར་རང་གི་སེམས་ཀྱི་བག་ཕེབས་ཀྱི་རང་གཤིས་དེ་གཡོ་
བ་མེད་པའི་སྒོ་ནས། ང་ཚོས་གྷོ་ར་ཡིས་ཅི་འདྲ་ཞིག་བྱས་ཡོད་མེད་དེ་ཏན་ཏན་
-508–

ཤེས་ཐུབ་པ་ཞིག་མ་རེད། ཡིན་ནའང་ང་ཚོས་མ་མཐའ་ཡང་། གལ་ཏེ་གྷོ་
ར་ནོར་འཁྲུལ་གྱི་འོག་ཏུ་ཕྱིན་ནས་རང་གི་ལྡོག་མེད་ཀྱི་ཡིད་ཆེས་ལ་བསྟུན་ནས་
ཁོ་རང་ཉིད་ཀྱི་ཁྲིམས་དོན་ཀྱི་ཚད་ལས་བརྒལ་ཡོད་ནའང་། དབྱིན་ཡིག་གི་
ནང་དུ་སྡིག་པ་མི་དགེ་བའི་ལས་ཞེས་འབོད་པ་དེ་ཁོས་གཏན་ནས་བྱས་མེད་པ་
ཞིག་ཡིན་པའི་ཕྱོགས་ལ་དོགས་པ་མེད་པ་ཞིག་རེད། ཡིན་ནའང་ག་རེ་བྱེད་
དགོས་རེད་དམ། ངའི་བུ་མོ། དྲང་བདེན་གྱི་སྐད་ཆ་དེ་ང་ཚོའི་དུས་ཚོད་འདི་
ལ་བདེན་པའི་མཐར་ཐུག་ཅིག་ཡིན་པའི་ངོས་ལེན་བྱེད་ཐུབ་ཀྱིན་མེད་པར་བརྟེན།
གནད་འགག་མེད་པའི་ནོར་འཁྲུལ་ཆུང་ཙག་ཅིག་གིས་ཀྱང་སྡིག་པ་མི་དགེ་བའི་
ལས་ཀྱི་ནག་ཉེས་ལྟ་བུའི་ཉེས་ཆད་ཅིག་ཁུར་དགོས་པའི་ཚོད་དུ་སླེབས་ཡོད་པ་
དང༌། དེ་གཉིས་ཀས་གཅིག་མཚུངས་ཀྱི་བཙོན་ཁང་ཞིག་གི་ནང་གི་གཅིག་
མཚུངས་ཀྱི་ཕྱེ་འཐག་ཆུ་འཁོར་གཅིག་གི་སྟེང་ལ་རྡོག་བརྫིས་བཏང་སྟེ། ངེས་
པར་དུ་འགྲོ་དགོས་པར་མ་ཟད། མི་སུ་ཞིག་གིས་ཀྱང་སྡིག་པ་མི་དགེ་བའི་ལས་
གཅིག་ཏུ་དྲིལ་བ་འདི་ཐམས་ཅད་འགྲོ་བ་མིའི་ནག་ཉེས་དང་ལས་འགན་ཡིན་
པའི་ཁག་འདོགས་བྱེད་ཐུབ་ཀྱིན་མེད་པ་ཞིག་རེད། ཅེས་སྨྲས་པ་དང་ཆབས་
ཅིག གློ་བུར་དུ་ཕེ་རེ་ཤུ་བྷ་བྷ་ཡིས་བརྗོད་གཞི་ལ་བརྗེ་སྒྱར་བྱས་ཏེ། ཁྱོད་སུ་
ཞིག་དང་མཉམ་དུ་ཡོང་བ་ཡིན། ཞེས་དྲིས།
ལོ་ལི་ཏཱ་ཡིས་བློ་སེམས་རྣལ་དུ་ཕབ་སྟེ་ནམ་རྒྱུན་དང་མི་འདྲ་བའི་བཤད་
ཚུལ་ནན་ཏན་གྱི་སྒོ་ནས། བྷི་ནོ་བྷ་བྷུ་དང་ལྷན་དུ་ཡོང་བ་ཡིན། ཞེས་སྨྲས།
ཡིན་ནའང་མོའི་ནན་བཤད་ཀྱི་ཚུལ་དུ་སྨྲས་པའི་སྐད་ཆ་དེའི་རྒྱབ་ལྗོངས་
ན་སྟོབས་མེད་གཉོམ་ཆུང་གི་རྣམ་པ་ཞིག་མངོན་པ་དང༌། ལྷག་པར་དུ་མོས་
509-

སྐད་ཆ་དེ་ངོ་ཚ་བྲལ་བའི་སྟབས་བདེ་བོ་ཞིག་གི་ཐོག་ལ་བརྗོད་མ་ཐུབ་པར་བརྟེན།
མོའི་ངོ་གདོང་ལ་བཟློག་ཏུ་མེད་པར་ཤར་བའི་ངོ་ཚའི་གློག་ཞགས་དེ་མོ་མགོ་
འཐོམས་ནས་ཡོད་པའི་ཐོག་ལ་སྣོན་པ་འཕར་མ་ཞིག་ཏུ་གྱུར།
ཕེ་རེ་ཤུ་བྷ་བྷུ་ལ་མཚོན་ན། བསམ་བློའི་འཆར་སྒོ་མྱུར་ཞིང་དབང་སྒྱུར་
དམ་འཛིན་དཀའ་བའི་ཁོའི་བུ་མོ་འདིའི་ཐོག་ལ་ཁོའི་བྱམས་བརྩེ་དེ་ཁོ་རང་ཉིད་
ཀྱི་བུ་མོ་གཞན་རྣམས་ལས་ཀྱང་ཆེ་བ་ཞིག་དང་། ཁོས་མོའི་འཇིགས་སྣང་མེད་
པའི་རང་བཞིན་དང་དངོས་ཡོད་བདེན་དོན་གྱི་ཆོས་ཉིད་སོགས་ལ་ངོས་འཛིན་
བྱེད་སྟངས་དེ་གཞན་ལས་ཁྱད་པར་དུ་འཕགས་པ་ཞིག་རེད། གང་ཡིན་ཟེར་
ན། མོ་བཟའ་མི་གཞན་དང་ལྷན་དུ་དཀའ་ངལ་མང་པོ་ཞིག་གི་ཐོག་ལ་ཡང་
ཡང་སླེབས་མྱོང་ཡོད་པ་ཞིག་རེད། ལོ་ལི་ཏཱ་ཡི་སྐྱོན་དང་ནོར་འཁྲུལ་རྣམས་
ལྐོག་ཏུ་མ་གྱུར་པའི་མངོན་གསལ་ཞིག་ཡིན་པར་བརྟེན། ཁོའི་སེམས་ལ་མོའི་
དམིགས་བསལ་གྱི་ཡོན་ཏན་དེ་དག་ལ་བཟའ་མི་གཞན་གྱིས་ལྡོག་ཕྱོགས་ནས་
དགག་པ་བྱེད་པར་བརྟེན། ཁོས་མོ་ལ་དམིགས་བསལ་གྱི་བདག་པོ་ཞིག་མ་
བརྒྱབས་ན། མོའི་འཚར་ལོངས་ཀྱི་བརྒྱུད་རིམ་ཁྲོད་ཀྱི་ནང་གི་བཟང་སྤྱོད་ཐམས་
ཅད་ལ་ཡང་ཁོང་ཚོས་འགལ་རྐྱེན་བྱེད་པར་སྙམ་ནས་མོ་ལ་གཟབ་གཟབ་བྱས་
ཏེ་ཁོའི་བྱམས་སྐྱོང་འོག་ནས་ལྟ་སྐྱོང་བྱེད་བཞིན་ཡོད་པ་ཞིག་རེད།
ཁོའི་བུ་མོ་མཛེས་མ་གཞན་ཐམས་ཅད་སྐྱེ་བོ་སུ་ཞིག་གིས་མཐོང་ན་དང་
ལེན་བྱེད་ཆོག་ཆོག་ཅིག་རེད། གང་ཡིན་ཟེར་ན་ཁོང་ཚོའི་བཞིན་རས་ཀྱི་ཁ་
དོག་དང་ཁྱད་ཆོས་རྣམས་སྤྱི་མཚུངས་དང༌། གདོང་གི་རྣམ་པ་དཀར་མདངས་
ཆགས་པ་ཞིག་རེད། འོན་ཀྱང་ལོ་ལི་ཏཱ་ཁོང་ཚོ་ལས་ཤ་མདོག་ནག་པ་དང་རྙོག་
-510-

འཛིང་ཅན་གྱི་མོའི་ངོ་གདོང་ལ་ད་དུང་དེ་ལས་ཀྱང་མང་བའི་བསམ་ཚུལ་འདྲ་
མིན་ཞིག་ཡོད་མཁན་ཞིག་རེད། རྒྱུ་མཚན་དེ་ལ་བརྟེན་ནས་ཁྱིམ་བདག་མ་
བྷ་རོ་དྷ་ཡིས་རྟག་ཏུ་མོ་ལ་འོས་ཤིང་འཚམས་པའི་མག་པ་ཞིག་རག་རྒྱུའི་ཐོག་
ལ་དངངས་སྐྲག་བྱེད་བཞིན་ཡོད་ནའང་། ཕེ་རེ་ཤུ་བྷ་བྷུ་ཡིས་མོའི་ངོ་གདོང་
ནས་གང་ཞིག་མཐོང་བ་དེ་ནི་གདོང་གི་ཁ་དོག་དང་ཕྱིའི་རྣམ་པའི་ཁྱད་ཆོས་ཙམ་
ཞིག་མིན་པར། དེ་ནི་བཞིན་རས་ཀྱི་ངོས་སུ་མངོན་པའི་ཚེ་སྲོག་གི་འགྱུར་བ་
ཞིག་སྟེ། དེ་ནི་ཉེས་སྐྱོན་དང་བྲལ་བའི་ཕྱིའི་རྣམ་པའི་བདེ་དགའ་ཙམ་ཞིག་མིན་
པར། སྟོབས་ཤུགས་ཀྱི་ནུས་པ་འགྱུར་བ་མེད་ཅིང་། རང་དབང་བའི་བསམ་
བློའི་གོ་རྟོགས་བླ་ན་མེད་པ་དང་ཐུན་མོང་མ་ཡིན་པའི་ཁྱད་ཆོས་སྐྱེ་བོ་ཆེས་ཉུང་
ཤས་ཤིག་གི་ཡིད་ཀྱི་དང་བ་འདྲེན་པའི་ཁྱད་ཆོས་རྣམས་རེད། འོན་ཀྱང་དེ་
ལ་མི་མང་ཆེ་བ་ཞིག་གིས་ཕྱི་བཤོལ་དང་ཞེ་ལོག་བྱེད་བཞིན་ཡོད་པ་ཞིག་རེད།
ཕེ་རེ་ཤུ་བྷ་བྷུ་ཡི་སེམས་ལ། ལོ་ལི་ཏཱ་དེ་སྐྱེ་བོ་ཀུན་གྱིས་དགའ་མོས་བྱེད་ས་
ཞིག་གཏན་ནས་མིན་ནའང་། མོ་རྟག་ཏུ་སྐྱེས་སྟོབས་ཀྱི་རིག་པ་འབར་བཞིན་ཡོད་
པ་ཞིག་ཡིན་པ་ཚོར་ཏེ། ཡིད་ལ་བརྣག་པའི་མངོན་འདོད་ཀྱི་རེ་བ་དངབཅས་མོ
ཁོའི་ཉེ་འཁྲིས་སུ་བཟུང་སྟེ་ཁོའི་མདུན་གྱི་ནོར་འཁྲུལ་རྣམས་ལ་དེ་བས་ཀྱང་ལྷོད་ཡངས་
གཏོང་བཞིན་ཡོད་པ་ཞིག་རེད། ཇི་ལྟར་ལོ་ལི་ཏུ་ཡིས་དུས་ཡུན་ཐུང་ངུ་ཞིག་གི་ནང་
དུ་ཁོ་ལ། མོ་གཅིག་པུར་བྷི་ནོ་དང་ལྷན་དུ་ཡོང་བ་ཡིན་ཞེས་བརྗོད་པ་དེ་ལྟར་དུ་
ཁོས་ཀྱང་དུས་ཡུན་སྐད་ཅིག་མ་གཅིག་གི་རིང་ལ་འབྱུང་འགྱུར་གྱི་ཉི་མ་དེ་ཚོའི་ནང་
ལ། སྤྱི་ཚོགས་ཁྲོད་ཀྱི་མི་རྣམས་ཀྱིས་མོའི་ཕྱིན་ཅི་ལོག་གི་སྤྱོད་པ་འཆལ་ཡན་དེ་
ཚད་ལས་བརྒལ་བ་ཞིག་ཏུ་བརྩིས་ནས་མོའི་ཁྲིམས་འགལ་གྱི་ཉེས་སྤྱོད་ལ་ཐག་གཅོད་
-511-

བྱེད་རྒྱུ་དེ་ལ་མོས་བཟོད་སྒོམ་བྱེད་ཐུབ་པ་གསལ་པོར་ཤེས།
དེ་ལྟར་ཁོའི་སེམས་ཀྱི་ནང་ལ་གནས་ཚུལ་དེ་བསམ་གཞིག་གཏོང་བཞིན་
པའི་སྐབས་སུ་ལོ་ལི་ཏཱ་ཡིས་མུ་མཐུད་ནས། ཨ་ཕ། ངས་ནོར་འཁྲུལ་ཞིག
བྱས་ཡོད་པ་ངས་ཤེས་ཀྱིན་འདུག ཡིན་ནའང་ད་ལྟ་ངས་གནས་ཚུལ་ཞིག་གསལ་
པོ་བྱས་ནས་རྟོགས་ཐུབ་པའི་སྒང་ལ་སླེབས་སོང་། ཁྲིམས་དཔོན་དང་ང་ཚོའི་
རྒྱལ་ཁབ་ཀྱི་མི་རྣམས་ཀྱི་བར་གྱི་འབྲེལ་བ་དེ་ག་རེ་རེད་ཟེར་ན། དེ་ནི་ཁོའི་འགོ་
འདོན་འཚོ་སྐྱོང་དུ་རློམ་པའི་ལྟ་སྐྱོང་སྣེ་ལེན་བྱས་པ་དེ་ནི། ང་ཚོ་ལ་ཆེ་མཐོང་
བརྩི་འཇོག་བྱས་པ་ཞིག་མ་རེད། ངས་གནས་ཚུལ་དེ་ངོས་ཟིན་རྗེས་ད་དུང་
ངེས་པར་དུ་ང་དེར་འདུག་དགོས་པ་དང་དེ་ལྟ་བུའི་འགོ་འདོན་འཚོ་སྐྱོང་བྱེད་མཁན་
ཞིག་ལ་བཟོད་སྒོམ་བྱེད་དགོས་རེད་དམ། ཞེས་སྨྲས།
ཕེ་རེ་ཤུ་བྷ་བྷུ་ལ་དྲི་བ་དེའི་ལན་རྒྱག་རྒྱུ་དེ་ལས་སླ་པོ་དང་སྟབས་བདེ་པོ་
ཞིག་མ་རེད། དེར་བརྟེན་ཁོས་དེ་ལ་ལན་རྒྱག་རྒྱུའི་འབད་བརྩོན་གང་ཡང་
མ་བྱས་པར། རང་གི་བུ་མོ་གཤིས་ཀ་ཅུང་ཟད་རྩུབ་པོ་ཅན་དེའི་མགོ་ལ་བྱམས་
བརྩེའི་རྩེད་མོ་དང་འབྲེལ་བའི་བྱིལ་བྱིལ་ཞིག་བྱས་ནས་བཞག
ཉིན་གུང་དེར་ཕེ་རེ་ཤུ་བྷ་བྷུ་ཡིས་ཁང་པའི་ཕྱི་ལོགས་ནས་ཡར་འགྲོ་མར་
འགྲོ་བྱས་ཏེ། གནས་ཚུལ་ཐམས་ཅད་ཀྱི་ཐོག་ལ་ནམ་ཞིག་བྷི་ནོ་དེར་ཡོང་ནས་
ཁོ་ལ་གུས་འདུད་ཞུ་རག་བར་དུ་བསམ་གཞིག་བྱས་ནས་བསྡད། ཕེ་རེ་ཤུ་བྷ་
བྷུ་ཡིས་གྷོ་ར་བཙོན་འཇུག་བྱས་པ་དང་། ཁོ་བཙོན་འཇུག་བྱེད་དགོས་དོན་སོགས་
ཀྱི་གལ་ཆེའི་བྱུང་བ་ཚང་མའི་ཐོག་ལ་ཁོ་དང་ལྷན་དུ་ཁ་བརྡ་བྱས་ནའང་། བྷི་
ནོ་ལོ་ལི་ཏཱ་དང་ལྷན་དུ་རླངས་ཤུགས་ཀྱིས་བགྲོད་པའི་གྲུ་གཟིངས་ནང་དུ་ཡོང་
ཐ512-

བའི་སྐོར་ལ་སྐད་ཆ་མང་པོ་གཏན་ནས་མ་བཤད།
་དེ་ལྟར་ཁ་བརྡ་བྱས་ནས་ས་རུབ་ལ་ཉེ་བའི་མཚམས་སུ་སླེབས་སྐབས།
རེ་ཤུ་བྷ་བྷུ་ཡིས། ཡར་ཤོག བྷི་ནོ་ཁྱིམ་དུ་འགྲོ ཞེས་སྨྲས།
ཡིན་ནའང་བྷི་ནོ་ཡིས། ང་ད་ལྟ་ངེས་པར་དུ་ནང་ལ་འགྲོ་དགོས་ཡོད།
ཅེས་གཏན་ནས་བརྗོད་མེད་ནའང༌། ཕེ་རེ་ཤུ་བྷ་བྷུ་ཡི་ཁོའི་མགྲོན་བརྡ་དེ་ལ་
རྗེས་ཟློས་གང་ཡང་མ་བྱས་པར་བརྟེན། བྷི་ནོ་ཡིས་ཐོག་རྩེག་གཉིས་པའི་ཀ་
ཕིབས་ཀྱི་ཕྱོགས་ལ་མགྱོགས་པོར་མིག་མདའ་ཞིག་འཕངས་པ་དང་ཆབས་ཅིག་
ག་ལེ་བྱས་ནས་རྐང་པ་བརྒྱབས་ཏེ་ཕར་ཕྱིན།
ལོ་ལི་ཏཱ་ཡིས་ཀ་ཕིབས་ཀྱི་ཕྱོགས་ནས་བྷི་ནོ་མཐོང་ཡོད་པ་དང་། ནམ་
ཞིག་མོའི་ཨ་ཕ་གཅིག་པུར་ནང་དུ་ཡོང་བཞིན་པའི་སྐབས་སུ་མོའི་སེམས་ལ་ཅུང
ཟད་ཅིག་གི་རྗེས་ལ་བྷི་ནོ་ཏན་ཏན་ཡོང་གི་རེད་སྙམ་ནས་ཐོག་ཁང་ནས་མར་མོའི་
ཨ་ཕའི་ཁང་པ་རུ་སླེབས། ཡིན་ནའང་སྐབས་དེར་བྷི་ནོ་དེར་མ་ཡོང་བའི་ཚེ།
ལོ་ལི་ཏཱ་ཡིས་འཁྱུག་ཙམ་ཞིག་གི་རིང་ལ་འཚབ་བེ་འཚུབ་བེ་བྱས་ཏེ་མདུན་ཅོག་
སྟེང་དུ་ཡོད་པའི་དཔེ་ཆ་རྣམས་དང་དེའི་ཤོག་བུ་རྣམས་འགུལ་སྐྱོད་བྱས།
དེ་རྗེས་མོས་ཁང་མིག་དེར་བཞག་ནས་འགྲོ་རྩིས་བྱེད་བཞིན་པའི་སྐབས་སུ་
ཕེ་རེ་ཤུ་བྷ་བྷུ་ཡིས་མོ་ལ་སྐད་བཏང་བ་དང་འབྲེལ། བྱམས་བརྩེ་དང་ལྡན་པའི་སྒོ་
ནས་མོའི་ཡིད་ཐང་ཆད་པའི་གདོང་གི་རྣམ་འགྱུར་ལ་གཅིག་བལྟས་ཏེ་ངག་ནས།
ལོ་ལི་ཏཱ། ང་ལ་མགུར་གླུ་ཞིག་ལོངས་དང་། ཁྱོད་ཀྱིས་ལེན་ཐུབ་པ་འདུག་གམ།
ཞེས་སྨྲས་པ་དང་ཆབས་ཅིག་བཞུ་མར་གྱི་འོད་མདངས་མོའི་ངོ་གདོང་ལ་མི་ཕོག་
པའི་ཆེད་དུ་བཞུ་མར་དེ་ས་ཆ་གཞན་པ་ཞིག་ཏུ་གནས་སྤོ་བྱས།། །།
513-

aལེའུ་སུམ་ཅུ་སོ་བཞི་པ།
༄༅། །ཉིན་རྗེས་མ་དེ་ལ། ཁྱིམ་བདག་མ་བྷ་རོ་དྷ་དང་མོའི་འཁོར་
གྱི་མི་ལྷག་མ་རྣམས་ཚུར་ནང་དུ་ལོག
ཧ་རན་ལོ་ལི་ཏཱ་ཡི་སྤྱོད་པའི་ཐོག་ལ་ཁོང་ཁྲོ་ཤིན་ཏུ་ལངས་ཡོད་པར་མ་ཟད།
ཁོས་རང་རྒྱུད་ཀྱི་ཁོང་ཁྲོ་རང་གི་སེམས་ཀྱི་ནང་དུ་འཛིན་མ་ཐུབ་པར་བརྟེན། ཁོ་
རང་ཉིད་ཀྱི་ཁང་པ་རུ་མ་ཕྱིན་པར་ཐད་ཀར་ཕེ་རེ་ཤུ་བྷ་བྷུ་ལ་ཐུག་ཏུ་ཕྱིན།
བྷ་རོ་དྷ་ཡིས་ལོ་ལི་ཏྭ་ལ་སྐད་ཆ་ཚིག་གཅིག་ཀྱང་མ་བརྗོད་པར་བརྗིད་
ཉམས་དང་བཅས་མོའི་འཁྲིས་ནས་ཕྱིན་པར་མ་ཟད། མཐའ་ན་མོའི་ངོ་ལ་ལྟ་
རྒྱུ་ཙམ་ལ་ཡང་ཁོང་ཁྲོ་རབ་ཏུ་སྐྱེས། གང་ཡིན་ཟེར་ན་། བྷི་ནོ་དང་ཁོ་གཉིས་
ཀས་འཁྲབ་སྟོན་བྱེད་རྒྱུ་བཞག་ནས་ཕྱིན་པར་བརྟེན། ཁོང་ཚོའི་འཁྲབ་སྟོན་
ཧ་ཅང་ཐུང་ཐུང་ཞིག་ཏུ་གྱུར་པ་དང༌། དེའི་ཐོག་ནས་ཁོང་ཚོས་མཐའ་མེད་
པའི་མཐོང་ཆུང་དམའ་འབེབས་ཤིག་མྱོང་དགོས་བྱུང་ཡོད་པའི་རྒྱུ་མཚན་གྱིས་
རེད། སུའུ་ཆར་རས་ཐ་ལ་མཚོན་ན། མོས་ཧ་རན་གྱི་ཁོང་ཁྲོའི་འབར་གས་
·514-

༤:、,
དང་དེ་བཞིན་དུ་བྷ་རོ་དྷ་ཡི་མིག་མཆི་མས་གང་བའི་བློ་ཕམ། གཞན་ལཱ་བྷོན་
ཡ་དང་ལི་ལཱ་གཉིས་ཀྱི་ངོ་ཚ་དམའ་འབེབས་ཀྱི་རྣམ་པ་སོགས་གང་ལ་ཡང་ཐུན་
མོང་དུ་ལོངས་སྤྱོད་རོགས་མ་བྱས་ནའང་། མོ་སྤྲོ་སེམས་ཀྱིས་ཡོངས་སུ་བཏང་
བའི་གནས་སྟངས་ཤིག་གི་འོག་ཏུ་རྒྱུན་བསྲིངས་ནས་ཁུ་སིམ་མེར་བསྡད་པ་དང་
འབྲེལ་མོ་རང་ཉིད་ཀྱི་ཐོག་ཏུ་བསྐོ་བཞག་བྱས་པའི་འགན་འཁྲིའི་ལས་ཀ་རྣམས་
ཀྱི་ཐོག་ལ་འཕྲུལ་འཁོར་ཞིག་དང་འདྲ་བར་འབད་བརྩོན་བྱས། དེ་རིང་ཡང་
མོ་ཁོ་ཚོ་ཚང་མའི་གཞུག་ལ་ཁང་མིག་ནང་དུ་རང་འགུལ་འཕྲུལ་ཆས་ཤིག་དང་
འདྲ་བར་འགུལ་སྐྱོད་བྱས་ཏེ་འཛུལ་ནས་ཕྱིན།
སུའུ་དྷེར་ཁོ་རང་གི་འགན་འཁྲིའི་བྱ་བ་རྣམས་འཁྲབ་སྟོན་བྱས་པ་ལ་ངོ་
ཤིན་ཏུ་ཚ་ནས་ཁོ་ཚོ་དང་མཉམ་དུ་ཡོང་རྒྱུ་འཁུམས་ནས་བྱོལ། ལཱ་བྷོན་ཡ་ཡིས་
སྐབས་དེར་སུའུ་དྷེར་གྱིས་རང་གི་རེ་འདོད་ཞུ་འབོད་ལ་ཡ་ལན་མ་བྱས་པའི་རྒྱུ་
མཚན་ལ་བརྟེན་ནས་ཁོ་ལ་ཁོང་ཁྲོ་ཤིན་ཏུ་ཆེན་པོ་ལངས་པར་མ་ཟད། ཕྱིན་
ཆད་ཁོ་མཉམ་དུ་བྱ་བ་གང་ཡང་མི་སྒྲུབ་རྒྱུའི་དམ་བཅའ་བཞག
ཧ་རན་གྱིས། འདི་སྤྱོད་པ་ཆེས་ཐལ་དྲགས་པའི་མི་ལེགས་པ་ཞིག་རེད།
ཅེས་སྐད་ཤུགས་ཆེན་པོ་ཞིག་བརྒྱབས་པ་དང་ཆབས་ཅིག་སྒོཞེང་ཆེན་པོ་ལ་བརྒལ་
མཆོང་བྱས་ཏེ་ཕེ་རེ་ཤུ་བྷ་བྷུ་ཡི་ཁང་མིག་ནང་དུ་འཛུལ།
ལོ་ལི་ཏྭ་ཡིས་འཁྲིས་ཀྱི་ཁང་མིག་ནང་ནས་ཁོའི་སྐད་ཆ་ལ་ལྐོག་ཉན་བྱས་
ནས་བསྡད་ཅིང་། དེ་རྗེས་གློ་བུར་དུ་མར་ཡོང་ནས་མོ་རང་ཉིད་ཀྱི་ཨ་ཕའི་རྐུབ་
བཀྱག་གི་རྒྱབ་ལོགས་སུ་ལག་པ་གཉིས་ཀ་བཞག་སྟེ། ཡར་ལངས་ནས་ཧ་རན་
གྱི་གདོང་པ་ལ་ཐད་ཀར་བལྟས་ནས་བསྡད།
-515-

ཕེ་རེ་ཤུ་བྷ་བྷུ་ཡིས། ངས་གནས་ཚུལ་ག་རེ་བྱུང་བ་ཐམས་ཅད་ལོ་ལི་
ཏྭ་མོ་རང་ཉིད་ཀྱི་ཁ་ནས་གོ་ཡོད། ད་དུང་དེའི་སྐོར་ལ་ཁ་བརྡ་བྱས་ན་དེ་ལ་དགེ་
མཚན་གང་ཡང་མི་འདུག་བསམ་གྱིན་འདུག ཅེས་སྨྲས།
ཧ་རན་གྱིས་ཕེ་རེ་ཤུ་བྷ་བྷུ་ཡི་རྒྱུན་སྲོལ་གྱི་སྤྱོད་ལམ་ལྷིང་འཇཌ་དེ། ཁོའི
ཐུན་མོང་མ་ཡིན་པའི་རང་གཤིས་ཐབས་སྡུག་གི་རྟཌ་མཚན་ལྟ་བུ་ཁོ་ན་ཞིག་ཏུ་བརྩི་
བཞིན་ཡོད་པར་བརྟེན། ཁོས་རང་རློམ་ཁེངས་དྲེགས་དང་བཅས། བྱ་བ་གང་
ཞིག་བྱུང་བ་དེ་བྱུང་ཚར་བ་རེད། ཡིན་ནའང་གཤིས་ཀ་དེའི་ནོར་འཁྲུལ་གྱི་རྒྱུ་རྐྱེན་
དེ་ད་དུང་མ་དོར་བར་བརྟན་པོར་གནས་ཡོད་པ་རེད། དེར་བརྟེན་དེའི་ཐོག་ལ་
གྲོས་མོ་ལ་ཁ་བརྡ་བྱེད་རྒྱུ་དེ་ངེས་པར་དུ་ལུས་བསྡད་ཡོད་པ་རེད། ལོ་ལི་ཏྭ་མོ་རང་
ཉིད་ཀྱི་ངོས་ནས་མཚོན་ན། མོས་ནོར་འཁྲུལ་གང་བྱས་ཡོད་པ་དེ་ལྟ་བུ་ཞིག་གཏན་
ནས་བྱེད་མི་སྲིད་པ་ཞིག་རེད། ཡིན་ནའང་ཁྱོད་ཀྱིས་རྟག་ཏུ་མོ་ལ་གཅེས་ལང་
ངན་ཤོར་བྱས་པ་དེ་ལ་བརྟེན་ནས་དེ་འདྲ་ཞིག་བྱུངབ་རེད། ཁྱོད་ཀྱིས་དེ་ལྟར་བྱས་
པའི་གནོད་སྐྱོན་གང་ཡིན་པ་དེ། ནམ་ཞིག་ཁྱོད་ཀྱིས་ངོ་ཚའི་གཞིར་གྱུར་པའི་སྒྲུང་
དེ་ཞིབ་ཅིང་ཕྲ་བ་ཐོས་པའི་ཚེ། ཁྱོད་ཀྱིས་ངོས་ཟིན་རྒྱུ་རེད། ཅེས་སྨྲས།
ཕེ་རེ་ཤུ་བྷ་བྷུ་ཡིས་ཆར་རླུང་བུ་ཡུག་མཐའ་དག་གཞི་གཅིག་ཏུ་འཚུབ
པའི་མཚན་མ་དེ་ཁོའི་རྐུབ་བཀྱག་གི་རྒྱབ་ལོགས་སུ་ཡོད་པ་ཚོར་ཏེ། ལོ་ལི་
ཏྭ་ཁོའི་འཁྲིས་སུ་ཚུར་འཐེན་ནས་མོའི་ལག་པ་གཅིག་ཁོ་རང་ཉིད་ཀྱི་ལག་པའི་
ནང་དུ་བཟུང་སྟེ། ཞི་འཇམ་གྱི་དགོད་འཛུམ་ཞིག་དང་ལྷན་དུ་ཧ་རན་ལ།
ཕེ་ནུས་བྷ་བྷུ།” ནམ་ཞིག་ཁྱོད་ཀྱི་རེས་མོས་སུ་སླེབས་པའི་ཚེ། ཁྱོད་ཀྱིས་
༡ ཧ་རན་གྱི་མིང་འབོད་ཚུལ་གཞན་ཞིག
---516-

བུ་ཕྲུག་ཅིག་འཚར་ལོངས་གསོ་སྐྱོང་བྱེད་པ་ལ་བྱམས་དང་བརྩེ་བ་ཡང་ངེས་
པར་དུ་དགོས་པ་ངོ་ཤེས་རྒྱུ་རེད། ཅེས་བཤད།
ལོ་ལི་ཏཱ་མོའི་ཨ་ཕའི་ཐོག་ལ་མར་སྒུར་སྒུར་བྱས་པ་དང་ཆབས་ཅིག་ལག་
ངར་ཞིག་ཁོའི་སྐེ་ལ་འཇུ་སྐོར་བྱས་ཏེ་ངག་ནས་ཤབ་ཤུབ་ཏུ་ཁོའི་རྣ་བ་རུ། ཨ་ཕ་
ཆུ་གྲང་མོ་ཆགས་ཀྱིན་འདུག གཟུགས་པོ་ཁྲུས་བཤལ་རྒྱག་རོགས། ཞེས་སྨྲས།
ཕ་རེ་ཤུབྷ་བྷུཡིས་ཧ་རན་ཡོད་ས་དེ་ནས་གོ་དོན་ལྡན་པའི་སྒོནས། ང་སྐར་མ་
གཅིག་གི་རྗེས་ལ་འགྲོ་རྒྱུ་ཡིན། ད་དུང་ཧ་ཅང་འཕྱི་བོ་ཆགས་མི་འདུག ཅེས་སྨྲས།
ལོ་ལི་ཏཱ་ཡིས་ཞི་འཇམ་གྱི་སྒོ་ནས་ཨུ་ཚུགས་བྱས་ཏེ། ཨ་ཕ་སེམས་ཁྲལ་
མ་བྱེད། ཁྱོད་རང་གིས་ཁྲུས་རྒྱག་པའི་སྐབས་སུ་ང་ཚོས་ཕེ་ནུས་ཤུ་བྷ་བྷུ་ལ་ལྟ་
སྐྱོང་བྱེད་ཆོག ཅེས་སྨྲས།
ནམ་ཞིག་ཕེ་རེ་ཤུ་བྷ་བྷུ་ཡིས་ཁང་མིག་དེ་བཞག་ནས་ཕྱིན་རྗེས། ལོ་ལི་ཏཱ་
ཡིས་ཁོའི་རྐུབ་བཀྱག་དེ་ཚུར་བླངས་ནས་དེར་བརྟན་པོར་བཞག་སྟེ་ཧ་རན་གྱི་གདོང་
ལ་མིག་འབུར་ཚུགས་སུ་བགྲད་བཞིན་དུ་ཁོ་ལ། ཁྱོད་ཀྱི་སེམས་ལ་ཕལ་ཆེར་ཁྱོད་
ཀྱིས་འདིར་ཡོད་པའི་མི་ཚང་མའི་ཐོག་ལ་ཁྱོད་རང་གི་འདོད་མོས་ལྟར་དུ་སྐད་ཆ་
བཤད་རྒྱུའི་ཐོབ་ཐང་ཡོད་པ་ལྟ་བུ་ཞིག་དྲན་གྱིན་ཡོད་པ་འདྲ། ཞེས་སྨྲས།
སུའུ་ཆར་རས་ཐ་ཡིས་ལོ་ལི་ཏ་གསལ་པོར་ཤེས་ཀྱིན་ཡོད་པ་དང་། སྔོན་
ཆད་ཀྱི་དུས་ཚོད་ཅིག་གི་ནང་ལ་ཡིན་ན། མོའི་ངོ་གདོང་ལ་བལྟ་རྒྱུ་ལ་ཡང་ཏན་
ཏན་ཞེད་སྣང་སྐྱེ་ངེས་པ་ཞིག་རེད། ཡིན་ནའང་ད་ལྟ་མོས་བག་ཕེབས་ཀྱི་སྒོ་
ནས་རྐུབ་བཀྱག་ཅིག་སྒེའུ་ཁུང་འཁྲིས་ལ་འཐེན་ནས་དཔེ་ཆ་ཞིག་གི་ཁ་ཕྱེས་ནས་
ཡོད་པའི་ཤོག་ལྷེ་རྣམས་ཀྱི་སྟེང་དུ་མིག་གཉིས་ངལ་གསོ་བརྒྱབས་ཏེ་གཡོ་མེད་
517-

དུ་བསྡད། སུའུ་ཆར་རས་ཐ་ཡིས་རང་གི་སེམས་པ་ལ་སྟངས་འཛིན་བྱེད་རྒྱུ་དེ་
མོའི་རྒྱུན་ལྡན་གྱི་གཤིས་ཀ་དང་རང་བཞིན་ཞིག་ཏུ་རྟག་ཏུ་གནས་ཡོད་པ་ཞིག་རེད།
འདས་ཟིན་པའི་ཉིན་ཤས་ཀྱི་ནང་དུ་མོའི་སེམས་ལ་རྨས་སྐྱོན་ཕོག་པའི་སྡུག་བསྔལ་
དེས་མོ་སྔར་ལས་ཀྱང་ལྷག་པའི་ཅི་ཡང་སྨྲ་རྒྱུ་མེད་པ་ཞིག་ཏུ་བསྐྲུན། འོན་ཀྱང་
ཅི་ཡང་མི་སྨྲ་བར་ལྷིང་འཇགས་སུ་གནས་པ་འདིའི་ངལ་དུབ་ཀྱི་དངངས་འཚབ་དེ་
མཐའ་མཇུག་ཏུ་ངུ་སྐད་ཤོར་དགོས་པའི་མཚམས་སུ་སླེབས་པར་བརྟེན། ལོ་ལི་
ཏཱ་ཡིས་ཧ་རན་ལ་ཁ་གཏད་བཅག་པ་དེ་མོ་རང་ཉིད་ཀྱི་སེམས་ཀྱི་ཚོར་འདུ་ཕྲ་རགས་
རྣམས་ནང་དུ་བཙན་དབང་གིས་བཀག་སྐྱིལ་དོ་དམ་བྱས་ཡོད་པ་དེ་ཕྱིར་འདོན་སའི་
སྒོ་ལྟ་བུ་ཞིག་ཏུ་དགོས་མཁོ་བྱུང་བར་བརྟེན་མོས་དེ་ལ་དགའ་བསུ་བྱས།
ལོ་ལི་ཏཱ་ཡིས་མུ་མཐུད་ནས། ངས་ཚོད་དཔག་བྱས་ན། ཁྱོད་ཀྱི་སེམས་
ལ་ཨ་ཕ་ཡིས་ང་ཚོའི་ཐོག་གི་ལས་འགན་དེ་ཁོ་རང་གིས་བྱས་པ་ལས་ཀྱང་ཁྱོད་
ལྷག་པ་ཡོད་པ་འདྲ་བོ་ཞིག་རེད། ཁྱོད་ཏན་ཏན་བྷ་རཱ་མོ་ཡི་གཙོ་འཛིན་ཆགས་
ངེས་པ་ཞིག་རེད། ཅེས་སྨྲས།
ཧ་རན་ལོ་ལི་ཏཱ་ཡིས་ཁོ་ལ་དེ་ལྟ་བུའི་སྐད་ཆ་བཤད་ཕོད་པ་ལ་ཧ་ལས་ཧོན
འཐོར་བར་གྱུར། ཁོ་ནི་མོ་ལ་ཁ་རྡུང་བརྙས་བཅོས་ཀྱི་ཆད་པ་ལྕི་མོ་ཞིག་གཅོད
རྒྱུའི་ཐོག་ཏུ་སླེབས་ནའང༌། ཁོས་ཅི་ཡང་བཤད་མ་ཐུབ་པའི་སྐབས་དེར། ལོ་
ལི་ཏཱ་ཡིས་མུ་མཐུད་ནས། ང་ཚོས་ཁྱོད་ཀྱི་དབང་ཚད་ཆེ་བའི་གཞི་མེད་འཆལ་
གཏམ་རྣམས་ལ་ཡུན་རིང་པོ་ཞིག་ལ་བཟོད་སྒོམ་བྱས་པ་ཡིན། འོན་ཀྱང་ངས་
ཁྱོད་ལ་བཤད་རྒྱུ་ཞིག་ལ། གལ་ཏེ་ཁྱོད་ཀྱིས་ཨ་ཕའི་ཐོག་ལ་དབང་སྒྱུར་བྱེད་
འདོད་ཀྱི་བསམ་བློ་གཏོང་གི་ཡོད་ན། དེ་ནི་ཁང་པ་འདིའི་ནང་གི་ཚེ་སྲོག་གི་
-518—

རྣམ་པར་ཤེས་པ་ཞིག་གིས་དེ་ལ་བཟོད་བསྲན་བྱེད་མི་ཐུབ་པར་མ་ཟད། གཡོག་
པོ་རྣམས་ཀྱིས་ཀྱང་བཟོད་སྒོམ་གཏན་ནས་བྱེད་ཐུབ་རྒྱུ་མ་རེད། ཅེས་སྨྲས།
ཧ་རན་གྱིས་དབུཌ་ཀྱི་རྒྱུ་བ་ཧལ་བཞིན་དུ། ལོ་ལི་ཏྭ། དངོས་གནས་་་
ཞེས་པའི་མཚམས་དེར་མོས་སྐད་ཆའི་འཕྲོ་བཅད་དེ། ང་ལ་ཉན་རོགས་
གནང་། ང་ཚོས་ཁྱོད་ཀྱིས་སྐད་ཆ་བཤད་པ་ཡང་ནས་ཡང་དུ་གོ་ཡོད་པ་རེད།
ད་ལམ་ཐེངས་ཤིག་ལ་ངའི་སྐད་ཆའི་མཇུག་མ་རྫོགས་བར་དུ་ཉན་རོགས། གལ་
ཏེ་ཁྱོད་ཀྱིས་སྐད་ཆ་དེ་ཚོ་ངའི་ཕྱོགས་ནས་ཉན་འདོད་མེད་ན། གཅེན་མོ་སུའུ་
ཆས་ལ་འདྲི་རོགས། ང་ཚོའི་ཨ་ཕ་དེ་ཁྱོད་ཀྱིས་ཁྱོད་རང་ཉིད་ཅི་འདྲ་ཞིག་ཏུ་
འགྱུར་བའི་ཐོག་ལ་བསམ་གཞིག་བྱེད་ཐུབ་པ་ལས་ཀྱང་ཁྱད་དུ་འཕགས་པ་ཞིག་
ཡིན། དེ་ང་ཚོས་ཁྱོད་ལ་ཁ་གསངས་ནས་བརྗོད་དགོས་པའི་སྐད་ཆ་དེ་ཡིན།
ད་ཁྱོད་རང་ལ་བསླབ་བྱ་ལམ་སྟོན་ག་རེའི་འཆར་གཞི་ཡོད་ན། དེ་བཤད་ན་
འགྲིག་གི་རེད། ཅེས་སྨྲས།
ཧ་རན་གྱི་གདོང་པ་དམར་ནག་ཏུ་གྱུར་ཏེ། སུའུ་ཆར་རས་ཐ། ཞེས་
སྐད་ཅོར་ཞིག་བརྒྱབས་པ་དང་ཆབས་ཅིག་རྐུབ་བཀྱག་ལས་ཡར་ལངས།
སུའུ་ཆར་རས་ཐ་ཡིས་མོའི་དཔེ་དེབ་ཀྱི་ཕྱོགས་ནས་ཡར་ལ་གཅིག་བལྟས།
ཁོས། སུའུ་ཆར་རས་ཐ། ཁྱོད་ཀྱིས་ལོ་ལི་ཏཱ་ལ་ཁྱོད་རང་ཉིད་ཀྱི་མིག་
གིས་མཐོང་ས་ནས་ངའི་ཐོག་ལ་སྐྱོན་བརྗོད་དམའ་འབེབས་བྱེད་འཇུག་རྒྱུ་ཡིན་
ནམ། ཞེས་སྨྲས།
སུའུ་ཆར་རས་ཐ་ཡིས་ལྷོད་ལྷོད་བྱས་ཏེ། མོས་ཁྱོད་ལ་མཐོང་ཆུང་དམའ་
༡ སུའུ་ཆས་ནི་སུའུ་ཆར་རས་ཐ་ཞེས་པའི་མིང་གཅེས་འབོད་ཀྱི་ཚུལ་དུ་བོས་པའི་དོན་ལ་གོ་དགོས།
519-

འབེབས་བྱེད་རྒྱུའི་འབད་བརྩོན་བྱས་མ་སོང་། ལོ་ལི་ཏཱ་ཡིས་ཅི་ཞིག་འདོད་
པ་དེ་ནི་ཁྱོད་ཀྱིས་ཨ་ཕ་ལ་འོས་ཤིང་འཚམ་པའི་བརྩི་འཇོག་བྱེད་དགོས་པ་དེ་རེད།
ངས་ཁྱོད་ལ་ཁ་ཚོན་བཅད་ནས་བཤད་ཐུབ་པ་ཞིག་ལ། ང་ཚོས་སུ་ཞིག་ལ་ཡང
ཨ་ཕ་ལས་ལྷག་པའི་བརྩི་འཇོག་བཀུར་བསྟི་བྱེད་འོས་པའི་བསམ་བློ་ཙམ་ཡང་
འཁོར་ཐུབ་ཀྱིན་མེད། ཅེས་བཤད།
འཁྱུག་ཙམ་ཞིག་གི་རིང་དེ་ལ། ཕར་བལྟས་ན་ཧ་རན་གྱིས་ཁང་མིག་དེ་
བཞག་ནས་འགྲོ་ངེས་པ་ལྟ་བུ་ཞིག་ཡིན་ནའང་ཁོས་དེ་ལྟར་མ་བྱས། ཁོ་བསྐྱར་
དུ་རྐུབ་བཀྱག་ཐོག་ལ་རང་གི་གཤིས་སྤྱོད་ཀྱི་རྣམ་པ་སྒམ་བརླིང་གི་སྟེང་དུ་ཤུགས་
བསྒྲིལ་ནས་མར་བསྡད། དེ་ལས་ཀྱང་ཁོའི་སེམས་ལ་ཁང་པ་འདིའི་ནང་གི་མི་ཚང་
མས་ཁོ་ལ་རིམ་བཞིན་བརྩི་འཇོག་བྱེད་རྒྱུ་དེ་ལ་ཕམ་ཉེས་འགྲོ་བཞིན་ཡོད་པ་ཚོར་
ནའང༌། ཁོས་ཐབས་ཟད་འུ་ཐུག་གི་སྒོ་ནས་གནས་སྟངས་སྐྱོ་བོ་དེའི་ཐོག་ལ་ལག་
པ་དམ་པོར་འཆང་རྒྱུ་ལས་སྔར་གྱི་གནས་སྟངས་སླར་གསོ་བྱེད་རྒྱུ་དེ་ཐབས་ལམ་
མྱུར་ཤོས་ཡིན་པ་བློ་ཡུལ་དུ་འཇོག་རྒྱུ་བརྗེད་དེ། ཁོ་རང་ཉིད་ཀྱི་གནས་སྟངས་སྔར་
ལམ་ལྟར་རྒྱན་བསྲིང་རྒྱུའི་ཐོག་ལ་འབད་བརྩོན་ཤུགས་དྲག་བྱས།
ཧ་རན་ཡིད་ཐང་ཆད་པའི་གནས་སུ་བསྐྱལ་བ་མ་ཟད། ཅི་ཡང་སྨྲ་རྒྱུ་
མེད་པར་མཐོང་བའི་ཚེ། ལོ་ལི་ཏཱ་སུའུ་ཆར་རས་ཐ་ཡི་འཁྲིས་སུ་ཕྱིན་ནས་དེར་
བསྡད་དེ། མོ་དང་ལྷན་དུ་གནས་ཚུལ་དམིགས་བསལ་བ་ཞིག་གང་ཡང་བྱང་
མེད་པ་ལྟར་དུ་སྐད་ཆ་བཤད་རྒྱུའི་འགོ་བཙུགས།
དེ་རྗེས་སཱ་ཏི་ཤ་ཁང་མིག་དེའི་ནང་དུ་བརྒྱུགས་ཡོང་ནས་སུའུ་ཆར་རས་
ཐ་ལ་ལག་འཇུ་བྱས་པ་དང་ཆབས་ཅིག་ངག་ནས། གཅེན་མོ། ང་མཉམ་དུ་
–520—

ཤོག ཡོང་གི་ཡིན་ནམ། ཞེས་སྨྲས།
སུའུ་ཆར་རས་ཐ་ཡིས། ང་གང་དུ་འགྲོ་དགོས་རེད་དམ། ཞེས་དྲིས།
སཱ་ཏི་ཤ་ཡིས་ནན་སྐུལ་དང་བཅས། ང་མཉམ་དུ་ཤོག ངས་ཁྱོད་ལ
སྟོན་རྒྱུ་ཞིག་ཡོད། ལོ་ལི་ཏཱ་ཁྱོད་ཀྱིས་ད་དུང་མོ་ལ་བཤད་ཡོད་དམ། བཤད་
ཨེ་ཡོད། ཅེས་དྲིས།
ལོ་ལི་ཏཱ་ཡིས། མེད། ཅེས་ལན་བརྒྱབས།
མོས་གསར་དུ་སླེབས་པའི་ཨ་ནེ་དེའི་གསང་བ་སུའུ་ཆར་རས་ཐ་ལ་མི་
བཤད་རྒྱུའི་དམ་བཅའ་བཞག་ཡོད་པར་བརྟེན། མོས་རང་ཉིད་ཀྱི་སྐད་ཆ་ལ་
སྲུང་རྩི་བྱས་ཡོད་ནའང་ཁོང་ཚོའི་མགྲོན་པོ་དེ་བཞག་ནས་མོ་འགྲོ་མ་ཐུབ།
སུའུ་ཆར་རས་ཐ་ཡིས། རེད། སྐུ་ཞབས་སྐད་ཆའི་སྒམ་ཆུང་། ཨ་ཕ་
ཡིས་གཟུགས་པོ་འཁྲུད་ཚར་ཆུགས་དང༌། ང་ཅུང་ཟད་ཅིག་གི་རྗེས་ལ་ཡོང་
གི་ཡིན། ཞེས་སྨྲས།
སཱཏི་ཤ་སྒུག་བཟོད་མ་བདེ་བའི་ཚ་གིཚིག་གེ་ཆགས་པ་དང་ཆབས་ཅིག་ཁོས་
ཧ་རན་གྱི་ཕྱོགས་ནས་གཡོལ་ཐབས་ཀྱི་ཐབས་ཤེས་ཡོད་དགུ་བྱས་ནའང་། ཧ
རན་གྱི་འཇིགས་སྣང་གིས་ཁོ་ཟིལ་གྱིས་མནན་བསྡད་པའི་སྐབས་སུ། ཁོས་གནད་
དོན་དེའི་ཐོག་ལ་ཁོ་ཡོད་ས་ནས་ནན་སྐུལ་བྱེད་མ་ཕོད། ཧ་རན་གྱི་ཕྱོགས་ནས་
བཤད་པ་ཡིན་ན། སཱ་ཏི་ཤ་ཡིས་མཚམས་མཚམས་ལ་ཁོའི་དགེ་སྐྱོན་ཡོ་བསྲང་
བྱེད་པའི་སྐབས་མ་གཏོགས། ཁོ་སྭཱ་ཏི་ཤ་ཡི་ཕྱོགས་ལ་དགའ་མོས་ཡོད་མཁན་
ཞིག་གཏན་ནས་མ་རེད། གང་ལྟར་ཡང་སཱ་ཏི་ཤ་མར་བསྡད་པ་དང་ལྷན་དུ་ཨ་
ཕབསྒུགས་ནས་བསྡད་ཅིང་། ནམ་ཞིག་ཕེ་རེ་ཤུ་བྷ་བྷུ་ཡིས་གཟུགས་པོ་བཀྲུས་ཟིན་
- 521-

ནས་ཡོང་མ་ཐག་ཏུ་ཁོའི་གཅེན་མོ་གཉིས་ཀས་ཁོའི་གཞུག་དེད་ནས་ཕྱིན།
ཧ་རན་གྱིས། ང་དང་སུའུ་ཆར་རས་ཐ་གཉིས་ཀྱི་ལུགས་མཐུན་གྱི་གཉེན་
སྒྲིག་གི་སློང་ཆང་གི་སྐོར་ཕར་འགྱང་གཏོང་རྒྱུ་དེ་ལ་ངའི་སེམས་ལ་བློ་འཚབ་སྐྱེ་
བཞིན་འདུག གནད་དོན་དེ་རྗེས་མའི་གཟའ་ཉི་མ་ལ་གཏན་འཁེལ་བྱེད་ཆོག
པ་གྱིས། ཞེས་བཤད།
ཕེ་རེ་ཤུ་བྷ་བྷུ་ཡིས། ངའི་ཕྱོགས་ནས་བཤད་པ་ཡིན་ན་ང་ལ་དེའི་ཐོག་
ལ་དགག་བྱ་མེད། འོན་ཀྱང་དེ་སུའུ་ཆར་རས་ཐ་ཡིས་ཐག་གཅོད་བྱེད་དགོས་
པ་ཞིག་རེད། ཅེས་ལན་བརྒྱབས།
ཧ་རན་གྱིས་ཨུ་ཚུགས་ནན་སྐུལ་གྱི་སྒོ་ནས། ཡིན་ནའང་མོས་ཁྱོད
ལ་སྔར་ནས་ངོས་ལེན་བྱས་ཚར་བ་རེད། ཅེས་སྨྲས།
ཕེ་རེ་ཤུ་བྷ་བྷུ་ཡིས། དེས་ན་ཁྱོད་ཀྱི་རེབ་ལྟར་ཡོང་བར་གྱིས། ཞེས་སྨྲས།། །།

ལེའུ་སོ་ལྔ་པ།
།བྷི་ནོ་ཡིས་ཡང་བསྐྱར་ཕེ་རེ་ཤུ་བྷ་བྷུ་ཡི་ཁང་པ་རུ་འགྲོ་རྒྱུ་སེམས་
ལ་མ་ཚོར་བ་མ་ཟད། ཁོ་རང་ཉིད་ཀྱི་གནས་ཚང་དུ་ཁེར་རྐྱང་དུ་འདུག་རྒྱུ་དེ་
ཡང་ཧ་ཅང་གི་མནར་གཅོད་ཆེན་པོ་ཞིག་ཏུ་མཐོང་ནས་ཉི་མ་དེའི་ཞོགས་པ་རང་
ལ་ཁོ་སྔ་པོ་ནས་ཨ་ནན་དྷ་མོ་ཡེས་ཀྱི་སར་ཕྱིན་ཏེ། ཨ་མ། ང་ཉི་མ་ཁ་ཤས་
ཀྱི་རིང་ལ་ཁྱོད་དང་མཉམ་དུ་འདུག་གི་ཡིན། ཞེས་སྨྲས།
བྷི་ནོ་ཡི་སེམས་ལ་ཡང་གྷོ་ར་མེད་པའི་ཤུགས་རྐྱེན་འོག་ནས་ཨ་ནན་ངྷ་
མོ་ཡེས་མྱ་ངན་གྱི་ཁྲོད་དུ་ལྷུང་ཡོད་པ་ལ་ཁོ་དེར་ཡོང་ན་མོ་ལ་སེམས་གསོ་ཅུང་
ཟད་བྱེད་ཐུབ་རྒྱུ་རེད་སྙམ་ཡོད་པ་དང་། མོས་ཀྱང་བྷི་ནོ་ཡི་སྤྱོད་ཚུལ་དེ་མཐོང་
ཚེ་སེམས་འགུལ་ཐེབས་མོད། མོས་རང་ཉིད་ཀྱི་ལག་པ་བྱམས་བརྩེ་དང་ལྡན་
པའི་སྒོ་ནས་ཁོའི་ཕྲག་པ་རུ་བཞག་པ་ལས་སྐད་ཆ་ཚིག་གཅིག་ཀྱང་མ་སྨྲས།
མི་རིང་བར་བྷི་ནོ་ལྷིང་འཇགས་སུ་གནས་པའི་ཚེ། ཁོས་རང་ཉིད་ལ་
ཉེ་བར་མཁོ་བའི་དངོས་པོ་སྣ་ཚོགས་འཁྱེར་ཤོག་ཞེས་སྨྲས་པར་མ་ཟད། ཁོང་
523-

གཉིས་མྱ་ངན་གྱི་ཡོངས་སུ་ནོན་པའི་བསམ་བློའི་རྟོག་འཆར་ཁྲོད་ནས་སེམས་
པ་གཞན་དུ་གཡོ་བའི་ཆེད་དུ་ཨ་ནན་དྷ་མོ་ཡེས་ལ། ཁྱོད་ཀྱིས་ང་ལ་འོས་ཤིང་
འཚམས་པའི་སྒོ་ནས་ལྟ་སྐྱོང་བྱས་མི་འདུག ཅེས་རྩེད་མོའི་ཚུལ་གྱིས་ཁ་རྩོད་
བྱས། ནམ་ཞིག་མུན་ནག་གི་སྨག་རུམ་ཁྲོད་དུ་བྷི་ནོ་ཡིས་རང་གི་སེམས་ཀྱི་ཚོར་
འདུ་རྣམས་ལ་སྟངས་འཛིན་བྱེད་རྒྱུ་ཧ་ཅང་ཁག་པོར་གྱུར་ཏེ། ཨ་ནན་དྷ་མོ་
ཡེས་ཀྱིས་ནང་ལས་རྣམས་མཚམས་འཇོག་བྱེད་རག་བར་དུ་ཁོས་མོ་ལ་བསུན་
གཙེར་བྱས། དེ་རྗེས་མོ་ཁོ་དང་མཉམ་དུ་ཁོའི་ཁང་མིག་གི་མདུན་གྱི་བར་ཁྱམས་
འཁྲིས་ལ་ཡོང་ཞིང་། དེར་ཁོས་མོ་ལ་རྩྭ་གདན་ཞིག་བཏིང་ནས་འདུག་ས་བཟོས་
པ་དང་ཆབས་ཅིག་ཁོ་ལ་ཨ་ནན་དྷ་མོ་ཡེས་ཀྱི་བྱིས་པའི་དུས་ཀྱི་ཉི་མ་རྣམས་དང་།
མོའི་ཨ་ཕའི་ཁྱིམ་གྱི་སྐོར་གྱི་ལོ་རྒྱུས་རྣམས་བཤད་དུ་བཅུག
སྒྲུང་དེ་ཚོ་ནི་མོས་གཉེན་སྒྲིག་མ་བྱས་པའི་སྔོན་གྱི་ཉི་མ་རྣམས་ཏེ། མོའི་
སྤོ་བོའི་སློབ་གྲྭའི་ནང་གི་སློབ་ཕྲུག་ཚང་མས་མོ་ལ་གཅེས་སྐྱོང་བྱས་ཏེ། མོ་དགེ་
རྒན་ཞིག་གི་ཚ་མོ་ལྟར་དུ་གནས་པའི་རིང་ལ་སློབ་ཕྲུག་ཚང་མས། ཨ་ཕ་མེད་
པའི་བུ་མོ་འདི་ལ་རང་སྣང་གང་དྲན་གྱི་གཅེས་ལང་རང་དགར་བྱེད་འཇུག་པར་
བརྟེན། མོ་ནི་ཁྱོ་བོ་འདས་གྲོངས་སུ་ཕྱིན་པའི་ཨ་མའི་སེམས་ཁྲལ་བྱེད་ཡུལ་
གྱི་རྒྱུ་རྐྱེན་ཞིག་ཏུ་གྱུར་ཡོད་པ་ཞིག་གི་སྐོར་རེད།
མཐའ་མཇུག་ཏུ་བྷི་ནོ་ཡིས་སྐད་ཤུགས་ཆེན་པོའི་སྒོ་ནས། ཨ་མ། ཞེས་
བརྗོད་དེ། ངས་ཁྱོད་རང་ང་ཚོའི་ཨ་མ་མ་ཡིན་པའི་བསམ་བློ་ཞིག་དུས་ཡུན་
གཅིག་གི་རིང་ལ་ཡང་འཁོར་ཐུབ་ཀྱིན་མེད། ངས་ཁྱོད་རང་ཉིད་ཀྱི་སྤོ་བོའི་
སློབ་གྲྭའི་ནང་གི་སློབ་མ་རྣམས་ཀྱིས་ཨ་མ་ཆུང་ཆུང་ཞིག་ལྟར་དུ་ཆ་འཇོག་བྱེད་
·524–

བཞིན་ཡོད་པའི་ཡིད་ཆེས་ངོས་ལེན་བྱེད་བཞིན་ཡོད། དེ་ནི་དངོས་གནས་ཁྱོད་
ཀྱིས་རང་གི་སྤོ་བོ་ལ་གསོ་སྐྱོང་བདག་གཉེར་བྱས་པ་ཞིག་རེད། ཅེས་སྨྲས།
ཉིན་རྗེས་མའི་ཞོགས་པ་བྷི་ནོ་རྩྭ་གདན་ཞིག་གི་སྟེང་ངུ་ལོག་ནས་ཁོའི་མགོ་
བོ་ཨ་ནན་དྷ་མོ་ཡེས་ཀྱི་པང་དུ་ངལ་གསོ་རྒྱག་བཞིན་པའི་སྐབས་སུ་ངག་ནས།
ཨ་མ། ངས་མཚམས་མཚམས་ལ་ངས་དཔེ་དེབ་རྣམས་ཀྱི་ནང་ནས་སློབ་སྦྱོང་
གང་བྱས་པ་དེ་ཚོ་དཀོན་མཆོག་ལ་ཕྱིར་ཕུལ་ཏེ། ཁྱོད་ཁོ་ན་འཛམ་གླིང་འདིའི་
ནང་གི་ཨ་མ་ཞིག་ཏུ་བརྩིས་ཏེ་བྱིས་པ་ཞིག་དང་འདྲ་བར་ཁྱོད་ཀྱི་པང་ནང་དུ་
སྐྱབས་བཅོལ་རྒྱུ་ཡང་ཡང་བྱུང་ན་སྙམ་གྱིན་འདུག ཅེས་སྨྲས།
བྷི་ནོ་ཡི་སྐད་ཀྱི་གདངས་དེ་ངལ་དུབ་ཀྱི་ཚོར་འདུ་ཡིས་ཡོངས་སུ་གང་ཞིང་
དེ་ནི་ཚད་ལས་འདས་པའི་ལྗིད་ཚད་ཀྱིས་མནན་པའི་ཚེ་སྲོག་ཅིག་གི་གསང་བ་
ཕྱི་ལ་མངོན་གསལ་དུ་ཐོན་པ་ལྟ་བུར་སྣང་ཞིང༌། དེས་ཨ་ནན་དྷ་མོ་ཡེས་ཇི་
ལྟར་ཧང་སང་བཅུག་པ་དེ་ལྟར་དུ་ཆེས་སེམས་ཁུར་ཆེན་པོ་ཞིག་གི་ནང་དུ་ལྷུང་
བཅུག མོ་བྷི་ནོ་ཡི་ཕྱོགས་ལ་ཉེ་བར་བཅར་བ་དང་ཆབས་ཅིག་ཁོའི་མགོ་ལ་
ལྷོད་ལྷོད་ཀྱི་ངང་ནས་བྱིལ་བྱིལ་ཞིག་བྱས། དེ་རྗེས་ཡུན་རིང་པོ་ཞིག་ལ་ཁུ་སིམ
མེར་བསྡད་དེ་མཐའ་མཇུག་ཏུ། བྷི་ནོ། ཕེ་རེ་ཤུ་བྷ་བྷུ་ཡི་ནང་གི་གནས་སྟངས་
ཚང་མ་འོས་ཤིང་འཚམས་པ་ཞིག་རེད་དམ། ཞེས་དྲིས།
དྲི་བ་འདི་ལ་ཐེ་ཚོམ་གྱི་ཀློང་དུ་ལྷུང་བའི་བྷི་ནོ་ཡིས་ལན་རྒྱག་རྒྱུའི་འགོ
བཙུགས་ཤིང་། ཁོའི་སེམས་ཀྱི་ནང་དུ་ཨ་མ་ལ་གསང་བ་གང་ཡང་བྱེད་ཐུབ་
རྒྱུ་མ་རེད། མོས་གནས་ཚུལ་ངོ་མ་ཞིག་ཤེས་ཡོད་རྒྱུ་རེད་བསམ་སྟེ་ཐེ་ཚོམ
དང་བཅས་སྐད་གསང་མཐོན་པོའི་སྒོ་ནས། གང་ལྟར། རེད། ཁོང་ཚོ་ཚང་
-525-

མ་ཧ་ཅང་ཡག་པོ་འདུག ཅེས་སྨྲས།
ཨ་ནན་དྷ་མོ་ཡེས་ཀྱིས་མུ་མཐུད་ནས། ངས་ཕེ་རེ་ཤུ་བྷ་བྷུ་ཡི་བུ་མོ་དེ་ཚོ་ངོ་
ཤེས་འདོད་ཆེན་པོ་འདུག གྷོ་ར་ཡིས་ཐེངས་དང་པོར་ཁོང་ཚོ་ངོ་ཤེས་པའི་སྐབས
སུ་ཁོང་ཚོའི་ཐོག་ལ་ལྟ་ཚུལ་ཡག་པོ་གང་ཡང་མི་འདུག ཡིན་ནའང་ཁོང་ཚོའི་ཁོའི་
སེམས་པ་དེ་ཁོང་ཚོའི་ཕྱོགས་སུ་འཁོར་འཇུག་ཐུབ་པ་ནས་བཟུང་ཁོས་ཁོང་ཚོ་སྤྱིར་
བཏང་གི་མི་ལས་མ་འདྲ་བ་ལྟ་བུ་ཞིག་ཏུ་བརྩི་བཞིན་འདུག ཅེས་སྨྲས།
བྷི་ནོ་ཡིས་འདོད་མོས་ཆེན་པོ་དང་བཅས། ངས་ཀྱང་ཡང་ཡང་དེ་ལྟར་
དྲན་སོང་། དེར་བརྟེན་ངས་ཁྱོད་ལ་ཁོང་ཚོ་ངོ་སྤྲོད་བྱེད་དགོས་བསམ་བྱུང་།
འོན་ཀྱང་གྷོ་ར་ཡིས་དགག་བྱ་བྱེད་མི་ཡོང་སྙམ་པ་ལ་བརྟེན་ནས་ངས་ནམ་ཡང་
བསམ་ཚུལ་དེ་འདོན་ཕོད་མ་སོང༌། ཞེས་བཤད།
ཨ་ནན་དྷ་མོ་ཡེས་ཀྱིས་མཐའ་བསྐྱལ་ནས། ཁོང་ཚོའི་བུ་མོ་རྒན་ཤོས་
དེའི་མིང་ལ་ག་རེ་ཟེར་གྱིན་འདུག ཅེས་དྲིས་ཤིང་། དྲི་བ་དེ་ལས་འཕྲོས་ཏེ
དྲི་བ་དྲིས་ལན་གྱི་རིམ་པ་ཁ་ཤས་ཤིག་བྱུང༌། འོན་ཀྱང་ནམ་ཞིག་ལོ་ལི་ཏཱ་ཡི་
མིང་ཐོན་པའི་སྐབས་སུ་བྷི་ནོ་ཡིས་བརྗོད་གཞི་དེ་ཁ་བསྒྱར་ནས་ལན་གཞན་པ་
ཞིག་འདོན་རྒྱུའི་ཐོག་ལ་གཡོལ་ཐབས་ཀྱི་འབད་བརྩོན་བྱས། གང་ལྟར་ཨ་
ནན་དྷ་མོ་ཡེས་ཀྱིས་ཁོའི་གཡོལ་ཐབས་ཀྱི་ཐབས་ལམ་དེ་ལ་དགོད་འཛུམ་ཞིག་
བྱས་པ་དང་ཆབས་ཅིག་ཁོ་གཡོལ་ནས་འགྲོ་རྒྱུ་ལ་ངོས་ལེན་མ་བྱས། མོས་
གོང་གི་འཕྲོ་བསྐྱངས་ནས། ངས་ལོ་ལི་ཏཱ་ཧ་ཅང་གི་བུ་མོ་སྤྱང་གྲུང་འཛོམས
པ་ཞིག་ཡིན་པ་གོ་ཡོད། ཅེས་སྨྲས།
བྷི་ནོ་ཡིས། སུ་ཞིག་གིས་ཁྱོད་ལ་བཤད་སོང་ངམ། ཞེས་དྲིས།
-526–

ཨ་ནན་དྷ་མོ་ཡེས་ཀྱིས། ག་རེ་འདུག ཁྱོད་ཀྱིས་ང་ལ་བཤད་པ་ཡིན་
དང་ཡིན། ཞེས་ལན་བརྒྱབས།
སྔོན་ཆད་ཅིག་ལ།བྷི་ནོ་ལ་ལོ་ལི་ཏཱ་ཡི་སྐོར་སྐད་ཆ་བཤད་རྒྱུ་ལ་དམིགས་
བསལ་གྱི་ངོ་ཚ་འཚེར་སྣང་མ་བྱུང་བའི་སྐབས་ཤིག་བྱུང་ཡོད་ནའང་། ད་ལྟ་
ཁོས་སེམས་པ་རང་དབང་བའི་གནས་སྟངས་ཀྱི་སྐབས་དེར་ཨ་ནན་དྷ་མོ་ཡེས་
ལ་ལོ་ལི་ཏཱ་ཡི་རྣམ་དཔྱོད་ཀྱི་གོ་རྟོགས་མྱུར་བའི་སྐོར་གྱི་འགྲེལ་བཤད་འོད་སྟོང་
འབར་བ་ཞིག་བརྒྱབས་ཡོད་པ་གཏན་བརྗེད་དུ་གྱུར།
ཨ་ནན་དྷ་མོ་ཡེས་ཀྱིས། གྲུ་གཟིངས་ཆེན་པོ་ཞིག་གི་དེད་དཔོན་མཁས་
པ་ཞིག་དང་འདྲ་བར། འགོག་རྐྱེན་གྱི་བར་ཆད་ཐམས་ཅད་ལ་ཡོངས་སུ་བསྐོར་
ཏེ་མི་རིང་བར་བརྗོད་གཞི་དེའི་ཁ་ཕྱོགས་ཐབས་ཁྱད་པར་ཅན་ཞིག་དང་བསྡེབས་
ནས་མདུན་གྱི་ཕྱོགས་སུ་བསྒྱུར། གང་ཡིན་ཟེར་ན། ལོ་ལི་ཏཱ་དང་བྷི་ནོ་གཉིས་
ཀྱི་བར་གྱི་ཞིབ་ཕྲའི་འབྲེལ་ལམ་གལ་ཆེན་པོ་ཞིག་མོའི་ཕྱོགས་ལ་ལྐོག་གྱུར་དུ་ལུས་
ཡོད་པ་ཞིག་གང་ཡང་མེད་པའི་རྒྱུ་མཚན་གྱིས་རེད། བྷི་ནོ་ཁོ་རང་ཉིད་ཀྱང་
མངོན་དུ་བུད་ནས་མོ་ཁོ་དང་མཉམ་དུ་རླངས་ཤུགས་ཀྱིས་བགྲོད་པའི་གྲུ་གཟིངས་
ཐོག་ལ་བྲོས་བྱོལ་དུ་ཡོང་བ་སོགས་བརྗོད་ཅིང༌། ཁོའི་སེམས་ཀྱི་ཚོར་འདུ་ཕྲ་
མོའི་ནང་དུ་ཁོས་ཇི་ལྟར་མུ་མཐུད་ནས་དེའི་སྐོར་ལ་སྐད་ཆ་བཤད་པ་དེ་ལྟར་དུ་
ཁོའི་སྔོན་ཆད་ཀྱི་ངལ་དུབ་མཐའ་དག་ཤུལ་མེད་དུ་མི་མངོན་པར་གྱུར་པ་དང་།
དེ་ནི་ཁོ་ལ་མཚོན་ན་ཅི་འདྲའི་ངོ་མཚར་ལྡན་པའི་ཁྱད་ཆོས་ཐུན་མོང་མ་ཡིན་པ་
ཞིག་གི་སྐོར་ལ་རང་དབང་དུ་སྐད་ཆ་བཤད་རྒྱུའི་གོ་སྐབས་ཡག་པོ་ཞིག་གི་ཆ་
ཤས་ཤིག་རག་ཡོད་པ་ལྟ་བུ་ཞིག་རེད།
527-

ནམ་ཞིག་མཚན་མོའི་དགོང་ཟས་ལ་སྐད་བཏང་སྟེ་ཁ་བརྡ་ལབ་གླེང་གི་
འཕྲོ་བཞག་ཚེ། བྷི་ནོ་མཐོང་སྣང་ལ་རྨི་ལམ་ཞིག་ལས་གཉིད་སད་པ་ལྟ་བུ་ཞིག་
སྟེ། ཁོ་རང་ཉིད་ཀྱི་སེམས་ཀྱི་ནང་དུ་གང་ཡོད་པ་ཐམས་ཅད་ཨ་ནན་དྷ་མོ་ཡེས་
ལ་ཤོད་བཞིན་ཡོད་པ་ངོས་ཟིན་པ་དང༌། མོས་ཁོས་གང་བཤད་པ་ཐམས་ཅད་
ལ་མངོན་གསལ་དུ་ཆ་འཇོག་བྱས་ཤིང་སྐད་ཆ་ངག་ཏུ་དྲངས་པ་པོའི་གཏམ་ལ་
ངོ་ཚ་དང་ཁ་སྐྱེངས་དགོས་པའི་ཚོར་འདུ་གང་ཡང་མེད་པ་ཞིག་རེད།
དུས་ད་ལྟ་ལ་ཐུག་རག་བར་དུ་བྷི་ནོ་ཡི་མི་ཚེའི་ནང་ལ་བྱ་བ་གང་ཞིག་ཡིན
ནའང་ཁོ་རང་ཉིད་ཀྱི་ཨ་མ་འདི་ལ་གསང་སྦས་བྱེད་དགོས་བྱུང་མེད་པར་མ་ཟད་།
ཁོ་རང་ཉིད་ཀྱི་གནད་འགག་མེད་པའི་སེམས་ཁྲལ་ཆུངཙག་གི་རིགས་རྣམས་
ཀྱང་མོ་ལ་ཐད་ཀར་བརྗོད་རྒྱུའི་གོམས་གཤིས་ཤིག་གི་ནང་དུ་སླེབས་ཡོད་པ་ཞིག་
རེད། འོན་ཀྱང་ཕེ་རེ་ཤུ་བྷ་བྷུ་ཡི་བུ་མོ་རྣམས་ངོ་ཤེས་པ་ནས་བཟུང་ཐེ་ཚོམ་གྱི་
ཚོར་འདུ་ཞིག་གིས་ཁོའི་སེམས་ཀྱི་ནང་དུ་འཇབ་ནུར་བྱེད་བཞིན་ཡོད་པར་མ་
ཟད། དེ་ནི་བྷི་ནོ་ཡི་སེམས་པ་ལ་འབྱུང་ཁམས་འཕྲོད་པོ་མེད་པའི་གནད་དོན་
ཞིག་ཏུ་ཡང་འགྱུར་ངེས་པ་ཞིག་རེད། ད་ལྟ་ཁོས་ཡང་བསྐྱར་ཁོ་རང་ཉིད་ཀྱི་
དཀའ་སྡུག་གི་རྙོག་འཛིང་མཐའ་དག་མོའི་བྱམས་བརྩེ་ལྡན་པའི་གོ་རྟོགས་དང
རྣ་བ་གཉིས་ཀྱི་ནང་དུ་བླུག་ཐུབ་པ་ལ་བརྟེན་ནས། ཁོའི་སེམས་ལ་དགའ་མགུ་
ཡི་རང་གི་སྙིང་སྟོབས་ཤིག་སྐྱེས། གལ་ཏེ་ཁོས་དེ་ཨ་མ་ཨ་ནན་དྷ་མོ་ཡེས་ཀྱི་
ཞབས་དྲུང་དུ་འབུལ་མ་ཐུབ་ན། ཁོའི་མཐའ་མཇུག་གི་དངོས་ཡོད་ཀྱི་མྱོང་བ་
ལྷད་མེད་པ་དེས་ཁོ་ཏན་ཏན་དཀའ་སྡུག་གི་མྱ་ངན་ཞིག་གི་ཁྲོད་དུ་འཕེན་རྒྱུ་ཡིན་
པ་དེ། ཁོས་གསལ་པོར་ཤེས་པ་དང་གནས་ཚུལ་དེའི་ནང་དུ་ཚོད་དཔག་བྱས་
-528-

ས་
ན། རིན་ཐང་མེད་པའི་ནག་ནོག་གི་བཙའ་ཞིག་ཁོའི་བརྩེ་དུང་གི་མདངས་ཉམས་
པར་བྱེད་པ་ལ་ཏན་ཏན་ལྷག་ངེས་པ་ཞིག་རེད།
མཚན་མོ་དེར་ཨ་ནན་དྷ་མོ་ཡེས་ཀྱིས་གནད་དོན་དེ་མོའི་སེམས་ཀྱི་ནང་
དུ་ཡང་ཡང་བསྐོར་བར་མ་ཟད། མོའི་སེམས་ལ་རྙོག་འཛིང་ཆེ་ཞིང་མགོ་འཐོམ་
འཇུག་པའི་གྷོ་ར་ཡི་མི་ཚེ་དེ་རྙོག་འཛིང་ཇེ་ཆེ་དང་ཇེ་ཆེར་འགྲོ་བཞིན་ཡོད་པ་ཚོར།
ཡིན་ནའང་དཀའ་རྙོག་དེའི་ཐབས་ལམ་སེལ་ཐབས་དེ། གཅིག་བྱས་ན་ཕལ་
ཆེར་ཕེ་རེ་ཤུ་བྷ་བྷུ་ཡི་ཁང་པ་ནས་རྙེད་སྲིད་པ་ཞིག་རེད། སྔོན་གྱི་ལས་དབང་
གིས་གང་བསྐོས་པ་དེ་ལ་བཟློག་ཐབས་གཏན་ནས་མེད་པར་བརྟེན། གང་ལྟར་
མཐའ་མཇུག་ཏུ་བུ་མོ་དེ་ཚོ་ལ་ངེས་པར་དུ་ངོ་ཤེས་བྱེད་དགོས་སྙམ་པའི་སེམས་
ཐག་བཅད།། །།

ལེའུ་སུམ་ཅུ་སོ་དྲུག་པ།
༄༅། །མཱོ་ཧེམ་དང་ཁོའི་ཕྱོགས་གཏོགས་ཀྱི་བཟའ་མི་ཚང་མས། ཤ་
ཤི་ཡི་གཉེན་སྒྲིག་དེ་བྷི་ནོ་དང་ལྷན་དུ་བྱེད་རྒྱུ་དེ་གཏན་འཁེལ་ལྟ་བུ་ཞིག་ཏུ་ངོས་
འཛིན་བྱེད་རྒྱུའི་འགོ་བཙུགས། ཤ་ཤི་ཉེ་ཆར་བྱུང་བའི་ངོ་ཚ་གསར་པའི་གཞན་
དབང་དུ་གྱུར་ཏེ་ཁོའི་འཁྲིས་སུ་ཡོང་རྒྱུའི་མཚམས་ཆད། ཤ་ཤི་ཡི་ཨ་མ་ལཀྵི་
མེས་ཡ་ལ་མཚོན་ན། བྷི་ནོ་ཐད་ཀར་མོའི་འཁྲིས་སུ་ནམ་ཡང་འགྲོ་མྱོང་མེད་
པ་ལྟ་བུ་ཞིག་རེད།
ཁྱིམ་བདག་མ་ལཀྵི་མེས་ཡ་ཕྱི་ལ་འཐོན་རྒྱུ་དེ་ངོ་ཚ་བའི་སྐད་ཆ་ཞིག་གི་
གནད་དོན་མིན་ནའང་མོའི་རང་གཤིས་ཀྱི་ངང་རྒྱུད་དེ་ཚད་ལས་བརྒལ་བའི་
གསང་བ་དམ་པོ་ཞིག་ཡིན་པར་མ་ཟད། མོའི་ཁང་མིག་གི་སྒོ་དེ་ཧ་ལམ་དུས་
རྟག་ཏུ་བརྒྱབས་ནས་ཡོད་པ་ཞིག་རེད། མོ་རང་ཉིད་ཀྱི་ཁྱོ་ག་ལས་གཞན་པའི་
མོ་རང་གི་བདག་དངོས་ཡོད་ཚད་ཐམས་ཅད་སྒོ་ལྕགས་དང་ལྡེ་མིག་གི་འོག་ན་
བདག་ཉར་བྱས་ཡོད་པར་མ་ཟད། ཁོ་ལ་ཡང་ཁོའི་བཟའ་ཟླ་དམ་དྲག་ཆེ་བའི་
-530-

ལམ་ལུགས་འོག་ལ་ཁོ་རང་གི་འདོད་མོས་ལྟར་བྱེད་ས་མེད་པ་དང་། ཁོའི་ངོ་
ཤེས་ཀྱི་འཁོར་ཚོགས་དང་ཁོའི་གལ་ཆེའི་བྱ་བ་རྣམས་ཀྱི་ཁྱབ་ཁོངས་དེ་ཡང་ཚད་
བཀག་གི་ནང་དུ་ཚུད་ཡོད་པ་ལྟ་བུ་ཞིག་རེད། ལཀྵི་མེས་ཡ་ཡིས་མོ་རང་གི་
འཇིག་རྟེན་ཆུང་ཆུང་ཞིག་མོ་རང་གི་དབང་སྦྱར་འོག་ཏུ་ལེགས་པར་བཟུང་ཡོད་
པར་བརྟེན། ཕྱི་ལོགས་ཀྱི་མི་ཞིག་ནང་དུ་ཡོང་རྒྱུ་ལ་ཇི་ལྟར་དཀའ་ངལ་ཆེ་བ་
ལྟར་དུ་ནང་ལོགས་ཀྱི་མི་ཞིག་ཕྱི་ལོགས་སུའགྲོ་རྒྱུ་ལ་ཡང་དཀའ་ངལ་ཡོད་པ་
ཞིག་རེད། དེར་བརྟེན་གྷོ་ར་ཡང་ལཀྵི་མེས་ཡ་ཡི་ཁང་པའི་ཕྱོགས་སུ་དགའ་
བསུ་ཡོད་པའི་མགྲོན་པོ་ཞིག་མ་རེད།
ཁྱིམ་བདག་མ་འཀྵི་མེས་ཡ་ཡི་མངའ་ཁོངས་ཀྱི་རྒྱལ་ཁམས་དེ་ལ་ནང་ལོགས་
ཀྱི་དཀའ་རྙོག་ཅིག་ཁྲིམས་བཟོ་ལྷན་ཚོགས་དང་ཁྲིམས་ཞིབ་ལྷན་ཁང་། ཡང་ན་
འཛིན་སྐྱོང་ལག་བསྟར་བ་སོགས་ཀྱི་བར་ན་ནམ་ཡང་བྱུང་མྱོང་མེད་པ་ཞིག་རེད།
གང་ཡིན་ཟེར་ན། མོ་རང་ཉིད་ཀྱིས་གཏན་ལ་ཕབས་པའི་ཁྲིམས་ལུགས་རྣམས་
མོ་རང་ཉིད་ཀྱིས་ལག་བསྟར་བྱེད་བཞིན་ཡོད་པ་དང་། ཁྲིམས་ཁང་གི་ཐོག་མའི་
ཛ་དྲག་གི་གནད་དོན་དང་། མཐའ་མའི་ཁྲིམས་དོན་བསྐྱར་ཞུ་གཉིས་ཀ་མོ་རང་
ཉིད་ཀྱིས་མཉམ་སྦྲེལ་ཟླ་སྒྲིལ་གཏོང་བཞིན་ཡོད་པ་ཞིག་རེད། མཱོ་ཧེམ་ཁོ་རང་ཉིད་
ཀྱི་ཕྱི་ལོགས་ཀྱི་འབྲེལ་ཡོད་ཚོའི་ནང་ལ་བློ་སྟོབས་ཆེན་པོ་ཡོད་པའི་མི་ཞིག་རེད། ཡིན་
ནའང་ཁོའི་བློ་སྟོབས་ཆེན་པོ་དེ་ལ་ལཀྵི་མེས་ཡ་ཡི་ཁྲིམས་ལུགས་ཀྱི་དབང་ཚད་ཀྱི་
ཁྱབ་ཁོངས་ནང་དུ་དམིགས་ཡུལ་དང་བསྒྲུབ་བྱ་གང་ཡང་མེད་པར་མ་ཟད། བྱ་
བ་ཆུང་ཙག་ཙམ་གྱི་གནད་དོན་ཡང་མེད་པ་ཞིག་རེད།
ལཀྵི་མེས་ཡ་ཡིས་བུད་མེད་ལོགས་བཀར་ལམ་ལུགས་ཀྱི་ཕ་རོལ་ནས་
531-

བྷི་ནོ་ཡི་ཐོག་ལ་བསམ་བློའི་འཆར་རྩིས་ཀྱི་ཚོད་དཔག་བྱས་ཏེ། མོའི་ངོས་ལེན་
ཆོག་མཆན་གྱི་ཐམ་ག་ཐེལ་ཚེ་དེ་ཁོའི་ཐོག་ལ་ལེགས་སྐྱེས་སུ་བསྩལ་ཡོད་པ་དང།
མོ་ཧེམ་གྱིས་བྷི་ནོ་ཆུང་བྱིས་པའི་དུས་ནས་བཟུང་ངོ་ཤེས་ཀྱིན་ཡོད་པ་མ་ཟད། དེ་
བཞིན་དུ་ཁོ་གྷོ་ར་ཡི་གྲོགས་པོ་ཁོ་ན་ཞིག་ཡིན་པའི་ཆ་འཇོག་ངོས་ལེན་བྱེད་རྒྱུའི་
ལྟ་སྟངས་ཀྱང་ཡོད་པ་ཞིག་རེད། ཁོའི་སེམས་ལ་བྷི་ནོ་མག་པ་ལྟ་བུ་ཞིག་གི་ཕྱོགས་
ལ་འགྱུར་སྲིད་པའི་བསམ་ཚུལ་ཐོག་མར་འཁོར་འཇུག་མཁན་དེ་ཁོའི་བཟའ་
ཟླ་ཡིན་པ་མ་ཟད། ཁོའི་དགེ་མཚན་ལྡན་པའི་ཡོན་ཏན་ཙམ་ཞིག་མ་ཡིན་པར་
མཐའ་ན་ཁོས་གཉེན་སྒྲིག་གི་བག་རྫོངས་ཐོག་ལ་ཡང་གཏན་ནས་ནན་སྐུལ་བྱེད་
རྒྱུ་མ་རེད་ཅེས་མོ་རང་གི་ཁྱོ་གའི་ཐོག་ལ་གནོན་ཤུགས་སྤྲད་ཡོད་པ་ཞིག་རེད།
ད་ལྟ་བྷི་ནོ་ཡོང་ནས་ཁང་པ་འདིར་བསྡད་ཡོད་ནའང་། མཱོ་ཧེམ་གྱིས་
ཁོ་རང་ཉིད་ལ་གཉེན་སྒྲིག་གི་སྐོར་ལ་འདོད་རྔམ་སྐྱེ་བཅུག་སྟེ་བྷི་ནོ་དང་ལྷན་དུ་
སྐད་ཆ་ཚིག་གཅིག་ཀྱང་བཤད་མ་ཐུབ། གང་ཡིན་ཟེར་ན། གྷོ་ར་ཡི་ཆག་སྒོ་
ལ་བརྟེན་ནས་ཁོའི་ཡིད་སེམས་འཁུམ་དུ་བཅུག་ཡོད་པའི་རྒྱུ་མཚན་གྱིས་རེད།
གང་ལྟར་གཟའ་ཉི་མ་སླེབས་པའི་ཚེ། ཁོའི་ཁྱིམ་གྱི་བཟའ་ཟླ་ཁོང་ཁྲོ་
ལངས་ཏེ། གནད་དོན་དེ་མོ་རང་ཉིད་ཀྱི་ལག་པའི་ནང་དུ་བླངས་ཏེ། མཱོ་ཧེམ་
གྱི་ཉིན་གུང་གི་ངལ་གསོའི་གཉིད་དཀྲོགས་ནས་ཁོ་དང་ཁོའི་ཁ་མུར་ལོ་མའི་སྒམ་
ཆུང་ཚང་མ་ཁྱེར་ནས་གང་དུ་བྷི་ནོ་ཡིས་ཨ་ནན་དྷ་མོ་ཡེས་ལ་ཉེ་ཆར་“བྷན་
ཁེམ་དྀནྟི་རཱ” ཡིས་བརྩམས་པའི་“བྷན་ག་དྷར་ཤན”གྱི་མཐའ་མཇུག་གི་མིང་
ཚིག་ཁ་ཤས་ཀློག་བཞིན་ཡོད་པའི་སར་ཁྲིད།
མཱོ་ཧེམ་གྱིས་བྷི་ནོ་ལ་ཁ་མུར་ལོ་མ་ཞིག་སྤྲད་རྗེས། གྷོ་ར་ཡི་གླེན་རྟགས་
–532-

ཀྱི་བྱ་སྤྱོད་རྣམས་མགོ་གནོན་མི་ཐུབ་པའི་བླང་དོར་གྱི་རྣམ་གཞག་བརྗོད་ཅིང་།
དེ་རྗེས་ཁོས་གྷོ་ར་ཡི་བཙོན་འཇུག་དོ་དམ་ལ་ཉི་མ་ཅི་ཙམ་ལྷག་ཡོད་མེད་ཀྱི་ཐོག་
ལ་རང་བཞིན་ལྷན་སྐྱེས་དང་རྒྱུ་འབྲས་ཀྱི་འགྲོ་ལུགས་ལྟར་དུ་གྲངས་ཀ་ཞིག་
བརྒྱབས། སྨིན་དྲུག་ཟླ་བ་ཕྱེད་ཀ་ཧ་ལམ་སྔ་ས་ནས་ཡོལ་ཚར་ཡོད་པར་བརྟེན།
སྐབས་དེར་ཁོའི་སེམས་ལ་ཁོ་ཤ་ཤི་དང་བྷི་ནོ་གཉིས་ཀྱི་གཉེན་སྒྲིག་གི་གནད་དོན་
ཐོག་ལ་འགྲོ་ཐུབ་པ་ཚོར་ཏེ། བྷི་ནོ། འདིར་ལྟོས་དང་། ཁྱེད་རང་གི་བསམ་
ཚུལ་སྨིན་དྲུག་ཟླ་བའིནང་ལ་གཉེན་སྒྲིག་བྱེད་རྒྱུ་དེ་ཡོང་གི་མ་རེད་ཅེས་པ་དེ་དགོས་
མེད་བྱབ་ཆུང་ཞིག་རེད། ངས་བཤད་པ་ལྟར། གལ་ཏེ་ཁྱེད་ཀྱིས་ང་ཚོའི་ཁྲིམས་
ལུགས་བཀག་རྒྱ་སོགས་ཀྱི་ཐོག་ལ་ཁྱིམ་ཚང་ཞིག་གི་ལོ་ཐོ་སྣོན་པ་བརྒྱབས་པ་
ཡིན་ན། རྒྱལ་ཁབ་འདིའི་ནང་ལ་གཉེན་སྒྲིག་གི་ཆོ་ག་ཞིག་ནམ་ཡང་འབྱུང་
གི་མ་རེད། ཅེས་བཤད།
བྷི་ནོ་ཅི་འདྲའི་ཁ་སྐྱེངས་པོ་ཞིག་ཏུ་གྱུར་ནས་ཡོད་པ་མཐོང་ཚེ། ཨ་ནན་
དྷ་མོ་ཡེས་ཁོ་ཉེན་ཁ་ལས་སྐྱོབ་པའི་ཆེད་དུ་ཁོ་གཉིས་ཀྱི་བར་ལ་བར་འདུམ་དུ་ཡོང་
སྟེ། བྷི་ནོ་ཡིས་ཤ་ཤི་བུ་མོ་ཤིན་ཏུ་ཆུང་ཆུང་ཡིན་པའི་སྐབས་ནས་བཟུང་ངོ་ཤེས་
ཀྱིན་ཡོད་པར་བརྟེན། ཁོས་མོ་དང་ལྷན་དུ་གཉེན་སྒྲིག་བྱེད་རྒྱུ་དེ་ཁོ་རང་ཉིད་
ཀྱི་ངོས་ནས་གསལ་པོ་ཞིག་ཤེས་ཀྱིན་ཡོད་པ་རེད། དེར་བརྟེན་སྨིན་དྲུག་ཟླ་
བའི་སྐོར་ལ་ཁག་འདོག་བྱེད་དགོས་བྱུང་བ་རེད། ཅེས་སྨྲས།
མོ་ཧེམ་གྱིས། དེ་འདྲ་ཡིན་ན་ཁོས་དང་པོ་ནས་ཁ་གསངས་ཏེ་བཤད
ན་ཡག་གི་རེད། ཅེས་སྨྲས།
ཨ་ནན་དྷ་མོ་ཡེས་ཀྱིས། མི་སུ་ཞིག་ཡིན་ནའང་རང་ཉིད་ཀྱི་ངོས་ནས་
533-

ཀྱང་རྒྱུས་ལོན་གོ་རྟོགས་འབྱུང་བར་བྱེད་པ་ལ་དུས་ཡུན་ཅུང་ཟད་དགོས་རྒྱུ་རེད།
ཡིན་ནའང་མོ་ཧེམ། ཁྱོད་ལ་དེ་འདྲའི་དངངས་སྐྲག་ཆེན་པོ་ཞིག་ག་རེ་བྱས་
ནས་སྐྱེ་བཞིན་འདུག འདིར་མག་པ་མ་རག་པའི་ཐེ་ཚོམ་དང་དངངས་སྐྲག་
བྱེད་དགོས་མ་རེད། གྷོ་ར་ཚུར་ཡོང་ཆུགས་དང་། ཁོས་གཉེན་སྒྲིག་རུང་བའི་
མི་ན་གཞོན་མང་པོ་ངོ་ཤེས་ཀྱིན་ཡོད་པ་རེད། དེར་བརྟེན་ཁོས་དེ་ཚོའི་ནང་
གི་གཅིག་ལ་འོས་ཤིང་འཚམས་པའི་སྒོ་ནས་ཐག་གཅོད་གཏན་འཁེལ་བྱེད་ཐུབ་
རྒྱུ་རེད། ཅེས་སྨྲས།
མཱོ་ཧེམ་གྱིས་ངོ་དྲུད་དེ། ཧམ། ཞེས་བརྗོད་པ་དང་བསྟུན་དུས་ཡུན
ཐུང་ངུ་ཞིག་ལ་ཁ་རོག་ཏུ་བསྡད་ཅིང་། དེ་རྗེས། ཨ་མ། གལ་ཏེ་ཁྱོད་ཀྱིས་
འདིའི་ནང་ལ་སྐད་ཆ་ཞིག་བཅུག་མེད་པ་ཡིན་ན། བྷི་ནོ་ཡིས་དགག་བྱ་ཞིག་
ནམ་ཡང་བྱེད་རྒྱུ་མ་རེད། ཅེས་སྨྲས།
བྷི་ནོ་དེའི་སྐོར་ལ་ངོ་རྒོལ་བྱེད་རྒྱུ་ལ་ཚབ་ཚུབ་ཏུ་གྱུར་པའི་སྐབས་སུ་ཨ་
ནན་དྷ་མོ་ཡེས་ཀྱིས་ཁོ་ལ་དེ་ལྟར་བྱེད་མ་བཅུག་པར། མཱོ་ཧེམ། ཁྱོད་ཀྱིས་
རང་ཉིད་ལས་ཀ་འདིའི་ཐོག་ལ་ཐལ་མ་འཇུག ངས་བྷི་ནོ་ལ་གནད་དོན་དེའི་
ཐོག་ལ་སེམས་ཤུགས་འཕར་འཇུག་མི་ཐུབ། བྷི་ནོ་ད་དུང་ལོ་གཞོན་གཞོན་ཡིན་
པར་བརྟེན། གཅིག་བྱས་ན་ཁོས་སྐབས་དེར་སེམས་ཀྱི་གཡོ་འགུལ་ལ་བསྟུན་
ནས་དོན་དག་དེ་ངོས་ལེན་བྱས་ཡོད་སྲིད་པ་ཞིག་རེད། འོན་ཀྱང་དེའི་མཇུག་
འབྲས་ལེགས་པོ་ཞིག་གཏན་ནས་ཡོང་གི་མ་རེད། ཅེས་བཤད།
༡ ཧམ་ཞེས་པ་ནི་བྷ་ཞེས་པ་དང་དོན་གཅིག་སྟེ། རྒྱ་གར་སྐད་དུ་མ་རངས་པའི་ཚུལ་དུ་ཧ་ལས་
མདོག་བྱས་ཏེ་འབོད་སྲོལ་ཞིག
-534–

དེ་ལྟར་བྱས་ནས་ཨ་ནན་དྷ་མོ་ཡེས་ཀྱིས་ཁོའི་ཁོང་ཁྲོ་ཐམས་ཅད་མོ་རང་
གི་ཕྱོགས་སུ་བླངས་ནས་བྷི་ནོ་མོ་ཧེམ་གྱི་འཐབ་འཛིང་སྐྱོན་བརྗོད་ཀྱི་ཕྱོགས་ནས་
སྐྱོབ་ཐབས་བྱས་ཏེ། བྷི་ནོ་ལ་ཁོ་རང་ཉིད་ཀྱི་སྲ་བརྟན་མེད་པའི་ཐོག་ལ་ཁ་སྐྱེངས་
པའི་ཚོར་བ་ཞིག་སྐྱེ་བཅུག ཡིན་ནའང་མོ་ཧེམ་གྱིས་ཁོ་རང་ཉིད་ཀྱི་འདོད་མོས་
མེད་པའི་རང་བཞིན་ལ་གནོན་ཤུགས་སྤྲད་དེ། བྷི་ནོ་ལ་གནད་དོན་དེ་བཅོས་
ཐབས་བྱེད་རྒྱུའི་གོ་སྐབས་ལ་དུས་ཚོད་མ་སྤྲད་པར། ཁོའི་སེམས་ལ་མ་ཡར་
ཞིག་ལ་ཨ་མ་ངོ་མ་ཞིག་ལྟ་བུའི་སེམས་ཚོར་ནམ་ཡང་མི་འདུག་སྙམ་བཞིན་དུ་
ཁོ་ཁང་མིག་དེ་ལས་ཁོང་ཁྲོ་དང་བཅས་ཕྱི་ལ་ཐོན། ཨ་ནན་དྷ་མོ་ཡེས་ཀྱིས་
མཱོ་ཧེམ་གྱིས་ཐེ་ཚོམ་མེད་པར་ཁག་འདོགས་དེ་མོའི་ཐོག་ཏུ་ལེན་བཞིན་ཡོད་པ་
གསལ་པོར་ཤེས་བཞིན་ཡོད་པ་ཞིག་རེད།
མོས་མི་ཚང་ཚང་མའིནང་གི་སྣང་བ་མི་འགྲོབ འི་བྱ་བ་ཐམས་ཅད་སྤྱི་ཚོགས་
ནང་གི་ཁྲིམས་ལུགས་སྟངས་འཛིན་འོག་ནས་མ་ཡར་གྱི་ཐོག་ལ་འགེལ་བཞིན་ཡོད་
པ་ཤེས་ནའང༌། མོས་མི་རྣམས་ཀྱིས་བསམ་བློག་འདྲ་ཞིག་བཏང་ཡོང་བསམ་ནས་
མོ་རང་གི་གཤིས་ཀ་ལ་དམ་འཛིན་བྱེད་པའི་གོམས་གཤིས་ཡོད་པ་ཞིག་མ་རེད། མོས་
གྷོ་ར་མོ་རང་གི་དཔུང་པ་གཉིས་ཀྱི་ནང་ལ་བླངས་པའི་ཉི་མ་དེ་ནས་བཟུང་། མོ་རང་
ཉིད་ཡུལ་སྲོལ་གོམས་གཤིས་དང་སྤྱི་ཚོགས་ཀྱི་ལམ་ལུགས་ནས་ཡོངས་སུ་རྒྱང་བཀྱེད་
དེ། སྤྱི་ཚོགས་ཀྱིས་མོའི་སྟེང་དུ་སྐྱོན་བརྗོད་རྒྱུན་མ་ཆད་པར་བྱེད་བཞིན་ཡོད་པ་
དེ་ཁ་ཕྱོགས་གྱི་འཕེལ་རིམ་ཞིག་ཏུ་ངོས་བཟུང་།
ཡིན་ནའང་མོ་ལ་ཁག་འདོགས་སྐྱོན་བརྗོད་རྒྱུན་ཆད་མེད་པར་འབྱུང་
བཞིན་ཡོད་པ་དེ་ནི། བདེན་པ་ལ་གཉའ་གནོན་བྱས་ཏེ་མོ་ལྐོག་གྲོས་བྱེད་ཡུལ་
535-

ཞིག་ཏུ་སྣེ་ཁྲིད་པ་དེ་ལ་མོས་རྒྱུ་མཚན་ལ་ཅི་མི་སྙམ་པའི་སྒོ་ནས་གཞན་གྱི་ཚིག་
རྩུབ་གསལ་བཤད་རྣམས་ལ་ལན་སྟེར་བའི་རྒྱུ་མཚན་གྱིས་རེད། མི་རྣམས་
ཀྱིས་མོ་ཡེ་ཤུ་བ་ཞིག་ཏུ་གྱུར་འདུག་ཅེས་ནག་ཉེས་འཛུགས་པའི་སྐབས་སུ། མོས
གྷོ་ར་རང་ཉིད་ཀྱི་བྲང་ཁར་དམ་པོར་བཟུང་ནས་དཀོན་མཆོག་གིས་ང་ལ་ཡེ་ཤུ་
བ་ཞེས་འབོད་པ་དེ་སྐྱོན་འཛུགས་ཡ་ལ་འགེལ་བ་ཞིག་ཡིན་པ་མཁྱེན་གྱིན་རེད།
ཅེས་བརྗོད། དེ་ལྟར་བྱས་ནས་རིམ་བཞིན་མོ་སྤྱི་ཚོགས་ཀྱི་འཁོར་ཚོགས་ཁྲོད་
ཀྱི་སྐད་ཆ་འདྲ་མིན་བཤད་པ་དེ་ལ་སྣང་མེད་བྱེད་རྒྱུར་གོམས་ཏེ། སྟབས་བདེ་
ཞིང་དཀའ་ངལ་མེད་པའི་ཐོག་ནས་མོ་རང་ཉིད་ཀྱི་ལྷན་སྐྱེས་ཀྱི་རང་གཤིས་ཀྱི
རྗེས་སུ་འབྲངས། དེར་བརྟེན་མཱོ་ཧེམ་ཁ་རོག་ཏུ་བསྡད་པ་འམ་ཡང་ན་སྐད་ཆ་
བཤད་པ་གང་ལྟར་ཡང་མོ་རང་ཉིད་ཀྱིས་འཐད་ལྡན་དུ་ངོས་འཛིན་བྱས་པ་དེ་
ལས་ནམ་ཡང་མོ་ལ་གཡོ་འགུལ་གཏོང་ཐུབ་མི་སྲིད་པ་ཞིག་རེད།
ཨ་ནན་དྷ་མོ་ཡེས་ཀྱིས་གློ་བུར་དུ། བྷི་ནོ། དེང་སང་ཁྱོད་ཕེ་རེ་ཤུ་བྷ་བྷུ་
ཡི་ཁང་པ་ལ་མ་ཕྱིན་པ་ཉིན་མང་པོ་ཕྱིན་ཡོད་པ་འདྲ། རེད་དམ། ཞེས་སྨྲས།
བྷི་ནོ་ཡིས། རེད། ཨ་མ། ཉི་མ་ཧ་ཅང་མང་པོ་ཕྱིན་སོང་། ཞེས་ལན་
བརྒྱབས།
ཨ་ནན་དྷ་མོ་ཡེས་ཀྱིས། རེད། ཁྱོད་རླངས་ཤུགས་ཀྱིས་བགྲོད་པའི་
གྲུ་གཟིངས་བརྒྱད་ནས་ཚུར་ཡོང་བའི་ཉི་མ་དེ་ནས་བཟུང་ཏན་ཏན་ཕྱིན་མེད
པ་འདྲ། ཞེས་སྨྲས།
དེ་དངོས་གནས་བྱས་ན་ཉི་མ་ཧ་ཅང་གི་མང་པོ་ཞིག་མ་རེད། ཡིན་ནའང་
བྷི་ནོ་ཡིས་ཁོ་ཕེ་རེ་ཤུ་བྷ་བྷུ་ཡི་ཁང་པ་ལ་ཕྱིན་པ་དེ་དེའི་སྔོན་དེ་མ་ཐག་ལ་ཡིན་པ་
—536—

ཤེས་པ་དང༌།དེ་ནི་ཨ་ནན་དྷ་མོ་ཡེས་ལ་མཚོན་ན་དེའི་བར་དུ་ཁོ་མཐོང་རྒྱུ་
ཧ་ཅང་དཀོན་པོར་གྱུར་པའི་སྣང་ཚུལ་བྱུང་ཡོད་པ་ཞིག་རེད། གནད་དོན་དེའི་
ཕྱོགས་ནས་ཁོས་རང་ཉིད་ཉེ་ཆར་དུས་ཡུན་གང་འཚམས་ཤིག་ལ་ཡོང་མ་ཐུབ་
པའི་གནས་ལུགས་ངོས་ལེན་བྱས་ཏེ། རང་ཉིད་ཀྱི་སྨད་གཡོག་མཐའ་ནས་སྐུད
པ་ཞིག་ཡར་ལན་རྒྱུའི་འགོ་བརྩམས་ནའང་། སྐད་ཆ་གང་ཡང་མ་བཤད་པར་
ཁ་རོག་ཏུ་བསྡད།
དེ་རྗེས་གཡོག་པོ་ནང་དུ་ཡོང་ནས་བུ་མོ་ཁ་ཤས་ཀྱིས་སྐད་གཏོང་གི་འདུག
ཅེས་ལན་སྤྲད། སྐབས་དེར་བྷི་ནོ་བྲེལ་ཚུབ་ཀྱི་ངང་ནས་འགྲོ་རྩིས་བྱས་ནས་
ཡར་ལངས་ཏེ་བུ་མོ་དེ་ཚོ་སུ་ཞིག་ཡིན་མིན་གྱི་ཚོད་གཏམ་གླེང་བཞིན་པའི་སྐབས་
སུ། སུའུ་ཆར་རས་ཐ་དང་ལོ་ལི་ཏུ་གཉིས་ཁང་མིག་ནང་དུ་འཛུལ་ནས་ཡོང་
བར་བརྟེན། ཁོ་མུ་མཐུད་ནས་ཕྱིར་འཐོན་བྱེད་རྒྱུ་མི་སྲིད་པ་ཞིག་རེད། དེར་
བརྟེན་ཁོ་ངོ་ཚ་ཞིང་ཁ་སྐྱེངས་པའི་ངང་ནས་ཁ་རོག་ཏུ་མར་བསྡད།
བུ་མོ་དེ་ཚོས་ཨ་ནན་དྷ་མོ་ཡེས་ཀྱི་ཞབས་ཀྱི་རྡུལ་སྤྱི་བོར་བླངས་ཤིང་ལོ་
ལི་ཏཱ་ཡིས་དམིགས་བསལ་དུ་བྷི་ནོ་ལ་དོ་སྣང་གང་ཡང་མ་བྱས། ཡིན་ནའང་
སུའུ་ཆར་རས་ཐ་ཡིས་ཁོ་ལ་མགོ་བོ་སྒུར་སྒུར་ཞིག་བྱས་པ་དང་ཆབས་ཅིག་
འཚམས་འདྲིའི་སྒོ་ནས། ཁྱོད་རང་བདེ་བོ་ཡིན་ནམ། ཞེས་བརྗོད། དེ་རྗེས་
ཨ་ནན་དྷ་མོ་ཡེས་ཀྱི་ཕྱོགས་སུ་ཁ་འཁོར་ཏེ་ཁོ་རང་གཉིས་ངོ་སྤྲོད་ཀྱི་ཚུལ་དུ། ངེད་
གཉིས་ཕེ་རེ་ཤུ་བྷ་བྷུ་ཡི་ཁང་པ་ནས་ཡོང་བ་ཡིན། ཞེས་སྨྲས།
ཨ་ནན་དྷ་མོ་ཡེས་ཀྱིས་བྱམས་བརྩེ་དང་ལྡན་པའི་སྒོ་ནས་ཁོ་གཉིས་ལ་
དགའ་བསུ་བྱས་ཏེ། ངའི་བརྩེ་བའི་བུ་མོ་རྣམ་པ་གཉིས། ཁྱོད་གཉིས་ཀྱིས་ངོ་
-537-

སྤྲོད་ངེས་པར་དུ་བྱེད་དགོས་པ་ཞིག་མ་རེད། ངས་ཁྱོད་རང་གཉིས་སྔོན་ཆད་
ནམ་ཡང་མཐོང་མྱོང་མེད་པ་དེ་བདེན་པ་རེད། ཡིན་ནའང་ངས་ཁྱོད་རང་གཉིས་
ང་ཚོའི་ཁྱིམ་ཚང་རང་གི་མི་ལྟ་བུ་ཞིག་ཏུ་བསམ་བློ་འཁོར་བཞིན་ཡོད། ཅེས་
སྨྲས། དུས་ཡུན་ཤིན་ཏུ་ཐུང་ངུ་ཞིག་གི་ནང་དུ་མོས་ཁོ་གཉིས་ལ་རང་གི་ནང་
ལྟ་བུའི་ཚོར་སྣང་ཞིག་བྱིན།
སུའུ་ཆར་རས་ཐ་ཡིས་བྷི་ནོ་ཁུ་སིམ་མེར་བསྡད་པ་དེ་ལས་ཚུར་ཁོང་ཚོའི་
ཁ་བརྡ་ཡི་ཁྲོད་དུ་འཐོན་རྒྱུ་ལ་འབད་བརྩོན་བྱས་ཏེ། ཁྱོད་ང་ཚོ་ལ་ཐུག་འཕྲད་
དུ་དུས་ཡུན་གང་འཚམས་ཤིག་ལ་སླེབས་མ་བྱུང༌། ཞེས་གསལ་བཤད་བྱས།
བྷི་ནོ་ཡིས་ལོ་ལི་ཏཱ་ཡི་མདུན་དུ་མིག་ཟུར་གྱིས་བལྟས་པ་དང་ཆབས་ཅིག
དེ་གང་ཡིན་ཟེར་ན། ང་དེར་རང་འདོད་དུ་ཡོང་རྒྱུ་མང་དྲགས་ན་ངའི་དགའ་
བསུའི་སྟོབས་ཤུགས་ཟད་པར་དོགས་ནས་མ་ཡོང་པ་ཡིན། ཞེས་སྨྲས།
སུའུ་ཆར་རས་ཐ་ཡིས་དགོད་འཛུམ་ཞིག་བྱས་པ་དང་ཆབས་ཅིག ངས
ཚོད་དཔག་བྱས་ན། ཁྱོད་ཀྱི་དུངས་སེམས་ཀྱི་བརྩེ་བ་དེས་ཚོད་དཔག་གི་ཁས་
ལེན་ཞིག་ལ་རེ་སྒུག་བྱས་ཡོད་པ་ཤེས་མི་འདུག ཅེས་སྨྲས།
ཨ་ནན་དྷ་མོ་ཡེས་ཀྱིས་གད་མོ་ཞིག་བགད་དེ། ཁོས་ཤེས་མི་འདུག་གམ།
ག་རེ་བྱས་ནས། གལ་ཏེ་ཁོས་ང་ལ་ཉི་མ་འདི་དག་གི་རིང་ལ་བཀོད་མངགས་ཇི་
ལྟར་བྱས་པ་དེ། ངས་ཁྱོད་ཚོ་ལ་བཤད་རྒྱ་ཡིན་ན་ང་ལ་ཁོའི་སེམས་ཀྱི་འཆར་སྣང་
ཁྱད་མཚར་བ་དེའི་སྐོར་ལ་སྐད་ཅིག་གཅིག་གི་སེམས་ཀྱི་ཞིབདེ་ཡང་རག་མ་བྱུང་།
ཞེས་སྨྲས་པ་དང་ཆབས་ཅིག་བྱམས་བརྩེ་ལྡན་པའི་སྒོནས་བྷི་ནོ་ལ་གཅིག་བལྟས།
བྷི་ནོ་ཡིས། དཀོན་མཆོག་གིས་ང་ལ། ཁོང་གིས་ཁྱོད་ལ་ལེགས་སྐྱེས་
-538-

སུ་གསོལ་རས་གནང་བའི་ངང་རྒྱུད་ཀྱི་ཐོག་ལ་ཉམས་ཚོད་བྱེད་བཅུག་སོང་། ཞེས་
དེ་མ་ཐག་ཏུ་ལན་འདེབས་བྱས།
གསལ་བཤད་དེ་ལ་སུའུ་ཆར་རས་ཐ་ཡིས་གསང་སྟབས་ཀྱི་སྒོ་ནས་ལོ་
ལི་ཏཱ་ལ་གྲུ་མོས་འཕུར་འདེད་ཅིག་བརྒྱབས་ཏེ། ལོ་ལི་ཏཱ། ཁྱོད་ཀྱིས་དེ་གོ་
སོང་ངམ། ངས་བལྟས་ན་ཁོས་ང་ཚོ་ལ་ཡང་ཉམས་ཚོད་བྱས་ཡོད་ངེས་ནའང་།
ང་ཚོས་ཁུངས་མ་ཆོད་པ་ཡིན་རྒྱུ། རེད་ཅེས་སྨྲས།
མཐོང་སྣང་དུ་ལོ་ལི་ཏཱ་ཡིས་གསལ་བཤད་དེ་ལ་དོ་སྣང་མ་བྱས་པའི་སྐབས་
སུ། ཨ་ནན་དྷ་མོ་ཡེས་གད་མོ་ཞིག་བགད་དེ། དེང་སང་བྷི་ནོ་ཁོ་རང་ཉིད་ཀྱི
ངང་རྒྱུད་དེ་ཉམས་ཚོད་ཚོད་དཔག་བྱེད་རྒྱུའི་ནང་དུ་ཚུད་ནས་འདུག ཁྱོད་
རང་ཚོས་ཁྱོད་ཚོའི་བསམ་ཚུལ་དེ་ཁོའི་ཕྱོགས་ལ་ཅི་འདྲ་ཞིག་ཡིན་མིན་ཏོག་ཙམ་
ཤེས་ཀྱིན་རེད། གང་ཡིན་ཟེར་ན། ཉེ་སྔོན་གྱི་མཚན་མོ་རྣམས་སུ་ཁོ་ལ་སྐད
ཆ་གཞན་གང་ཡང་བཤད་རྒྱུ་མེད་པར། ཕེ་རེ་ཤུ་བྷ་བྷུ་ཡི་མིང་ཁོ་ནས་ཁོ་བརྗོད་
མེད་ཀྱི་དགའ་སྤྲོ་ཞིག་གི་ནང་དུ་མངག་རྫོང་བྱེད་ཀྱིན་འདུག ཅེས་སྨྲས་པ་དང་
ལྷན་ཅིག་ཨ་ནན་དྷ་མོ་ཡེས་ཀྱིས་ལོ་ལི་ཏཱ་ལ་མིག་བགྲད་དེ་བལྟས་ནའང་། མོས་
རང་བཞིན་ལྷན་སྐྱེས་ཀྱི་སྒོ་ནས་འབད་པ་བརྟེན་ཏེ་ཡར་ཐད་ཀར་བལྟ་རྒྱུ་དང་།
དེ་ལ་ངོ་ཚ་གང་ཡང་མེད་པའི་རྣམ་འགྱུར་བསྟན་མ་ཐུབ།
ཨ་ནན་དྷ་མོ་ཡེས་ཀྱིས་མུ་མཐུད་ནས། ཁོས་ཕེ་རེ་ཤུ་བྷ་བྷུ་ཡི་ཕྱོགས་
བཟུང་ནས་མི་ག་ཚོད་ཅིག་ལ་ཁ་རྩོད་བརྒྱབས་ཡོད་མེད་དེ་ཁྱོད་གཉིས་ཀྱིས་ཡིད་
ལ་འཁོར་ཐུབ་རྒྱུ་མ་རེད། ཁོའི་གྲོགས་པོ་ཡུལ་སྲོལ་ལམ་ལུགས་ལ་ཞེན་ཆགས་
ཆེ་བ་ཚང་མས་ཁོ་བྷ་རཱ་མོ་རུ་གྱུར་འདུག ཅེས་ཁོ་ལ་འཕྱ་དམོད་རྒྱག་བཞིན་
539-

ཡོད་པར་མ་ཟད། དེ་ཚོའི་ནང་གི་མི་ཁ་ཤས་ཀྱིས་ད་དུང་ཁོ་རིགས་ངན་ཐ་ཤལ་
བ་ཞིག་ལ་བརྩི་རྒྱུའི་འབད་བརྩོན་ཡང་བྱས་པ་རེད། ཅེས་དང་། བྷི་ནོ། ཁྱོད་
རང་གི་དེའི་ཐོག་ལ་སེམས་བག་མ་ཕེབས་པ་དེ་འདྲ་བྱེད་དགོས་མ་རེད། དེ་
ངོ་ཚ་དགོས་པ་ཞིག་གང་ཡང་མ་རེད། ཅེས་སྨྲས།
བྷི་ནོ་ཡིས། ཨ་མ། ཁྱོད་ཀྱིས་ག་རེ་ཞིག་བཤད་ཀྱིན་ཡོད། ཅེས་སྨྲས།
སྐབས་འདིར་ལོ་ལི་ཏཱ་ཡིས་ཡར་ལ་གཅིག་བལྟས་ནའང་། ནམ་ཞིག་
ཨ་ནན་དྷ་མོ་ཡེས་མོའི་ཕྱོགས་སུ་ཁ་འཁོར་བའི་ཚེ་མོའི་མིག་གཉིས་ཐུར་དུ་བབ།
སྐབས་དེར་སུའུ་ཆར་རས་ཐ་ཡིས་མོའི་ལན་དུ། སྐུ་ཞབས་བྷི་ནོ་ཡིས་ང་ཚོ་ལ་
གྲོགས་པོའི་འབྲེལ་ལམ་གང་ལེགས་བྱས་ཤིང་། དེ་ནི་ང་ཚོའི་དགེ་མཚན་ཁོ་
ན་ལ་བརྟེན་ནས་བྱུང་བ་ཞིག་མིན་པར། དེ་ནི་ཁོའི་བསམ་བློ་གུ་ཡངས་པོ་ལ་
བརྟེན་ནས་བྱུང་བ་ཞིག་རེད། ཅེས་བཤད།
ཨ་ནན་ངྷ་མོ་ཡེས་ཀྱིས་གདོང་ལ་འཛུམ་ཞིག་ལངས་པ་དང་ཆབས་ཅིག
ངས་དེ་ལ་མོས་མཐུན་བྱེད་མི་ཐུབ། ངས་བྷི་ནོ་བྱིས་པའི་དུས་ནས་བཟུང་ངོ་ཤེས་
ཀྱིན་ཡོད། ཉི་མ་དེ་དག་གི་སྐབས་སུ་ཁོས་ངའི་གྷོ་ར་མ་གཏོགས་མི་སུ་ཞིག་ལ་
ཡང་གྲོགས་པོ་སྒྲིག་བཞིན་མེད་པར་མ་ཟད། ཁོ་རང་ཉིད་ཀྱི་ཕྱོགས་ཀྱི་མི་རྣམས་
ལ་ཡང་གོ་སྐབས་དེ་ཁོས་སྤྲོད་ཀྱིན་མེད། འོན་ཀྱང་ཁོས་ཁྱོད་ཚོ་ངོ་ཤེས་པ་ནས་
བཟུང་ཁོ་ང་ཚོའི་ལག་པས་མི་སྙོབ་སའི་ཕར་ཕྱོགས་ཤིག་ལ་སླེབས་ཚར་འདུག
ངས་ཁྱོད་ཚོ་ལ་དོན་གནད་དེའི་ཐོག་ལ་རྩོད་པ་རྒྱག་རྒྱུའི་གྲ་སྒྲིག་བྱས་ནས་ཡོད།
འོན་ཀྱང་ད་ལྟ་ང་ཡང་གནས་སྟངས་དེའི་ནང་དུ་ཚུད་ནས་ཡོད་པ་ངས་ཤེས་ཀྱིན་
འདུག ཁྱོད་རང་གཉིས་ཀ་གཉེན་པོ་བསྟེན་མི་ནུས་པའི་ངའི་གཅེསཕྲུག་གཉིས
-540-

རེད། ཅེས་བརྗོད་པ་དང་བསྟུན་ཨ་ནན་དྷ་མོ་ཡེས་ཀྱིས་བུ་མོ་དེ་གཉིས་པོ་རེ་
རེའི་ལྐོག་མའི་འོག་ལ་ལག་པས་བྱིལ་བྱིལ་བྱས། དེ་རྗེས་མོ་རང་ཉིད་ཀྱི་མཛུབ་
མོ་རྣམས་ལ་འོ་ཞིག་བསྐྱལ།
བྷི་ནོ་མཐོང་སྣང་དུ་ཧ་ཅང་གི་སེམས་བག་མི་ཕེབས་པ་ཞིག་ཏུ་ཡོད་པ་སུའུ་
ཆར་རས་ཐ་ཡིས་མཐོང་སྐབས། མོས་ཁོ་ལ་སྙིང་རྗེ་སྐྱེས་ཏེ། བྷི་ནོ་བྷ་བྷུ། ཨ་
ཕ་ང་ཚོ་མཉམ་དུ་ཡོང་ནས་ད་ལྟ་ཁི་རེས་ཤུ་ནཱ་དྷ་ཡལ་བྷ་བྷུ་དང་ལྷན་དུ་བཀའ
མོལ་གནང་ནས་འོག་ཤོད་དུ་བཞུགས་ཡོད། ཅེས་སྨྲས།
སྐད་ཆ་དེས་བྷི་ནོ་ལ་བྲོས་བྱོལ་བྱེད་རྒྱུའི་གོ་སྐབས་རག་པར་བརྟེན། ཁོས་
བུད་མེད་དེ་ཚོ་ཟུར་དུ་བཞག་ནས་ཕྱི་ལ་ཐོན། དེ་རྗེས་ཨ་ནན་དྷ་མོ་ཡེས་ཀྱིས་
བུ་མོ་དེ་གཉིས་ལ་གྷོ་ར་དང་བྷི་ནོ་གཉིས་ཀྱི་བར་གྱི་སྤྱིར་བཏང་གི་གྲོགས་པོའི་འབྲེལ་
བ་རྣམས་བཤད་ཅིང་། མི་རིང་བར་མོས་རང་ཉིད་ཀྱི་སྐད་ཆ་ལ་ཉན་མཁན་
གྱི་བུ་མོ་དེ་གཉིས་ལ་ཅི་འདྲའི་སྤྲོ་བ་ཞིག་འཕེལ་བཞིན་ཡོད་པ་རྟོགས།
ཨ་ནན་དྷ་མོ་ཡེས་ལ་མོ་རང་ཉིད་ཀྱི་ངོས་ནས་འཛམ་གླིང་འདིའི་ནང་དུ་
ཁོ་གཉིས་ལས་ལྷག་པའི་བྱམས་བརྩེ་བྱེད་ས་ཞིག་མེད་པར་མ་ཟད། ཁོ་གཉིས
ལ་ཆུང་བྱིས་པའི་དུས་ནས་བཟུང་མོས་ཨ་མ་ཞིག་གི་བརྩེ་དུང་གི་དགའ་སྤྲོའི་སྣང་
བ་ཡོངས་སུ་སྤྲད་ཡོད་པ་ཞིག་རེད། མོས་ཁོ་གཉིས་ཀྱི་བཟོ་ལྟ་དེ་མོ་རང་ཉིད་
ཀྱི་ལག་པ་གཉིས་ཀྱིས་བུ་མོ་རྣམས་ཀྱིས་རང་གི་ཕྱག་མཆོད་གསོལ་འདེབས་དེ་
ལྷ་ཆེན་དབང་ཕྱུག་གི་སྐུ་བརྙན་ལ་འབུལ་བ་ལྟར་བྱས་ཡོད་པ་དེ་སྨྲ་མི་དགོས་པ་
ཞིག་དང་། ཁོ་རང་གཉིས་ཀའི་ངོས་ནས་ཀྱང་མོའི་ཧུར་བརྩོན་མོས་གུས་ཡོངས་
སུ་རྫོགས་པ་དེ་ལ་རྗེས་སུ་ཡི་རང་བྱས་ཡོད་པ་ཞིག་རེད། མཆོད་ཡུལ་གྱི་རྟེན་
541-

དུ་གྱུར་པའི་མོའི་ལྷ་སྐུ་འདི་གཉིས་ཀྱི་སྐོར་གྱི་སྒྲུང་དེ་མོ་རང་ཉིད་ཀྱི་ངག་གི་སྒོ་མོ་
ན་ཤིན་ཏུ་སྙན་པོ་གསལ་ལྷང་ངེ་བ་ཞིག་ཡིན་པར་བརྟེན། སུའུ་ཆར་རས་ཐ་
དང་ལོ་ལི་ཏཱ་གཉིས་ཀ་ལ་ད་དུང་མུ་མཐུད་ནས་བཤད་ན་སྙམ་པའི་ཚོར་བ་སྐྱེས།
ཁོ་གཉིས་ཀྱིས་གྷོ་ར་དང་བྷི་ནོ་གཉིས་ལ་བརྩི་འཇོག་གུས་བཀུར་དང་ངོ་ཤེས་བྱས་
ཡོད་ནའང་། ད་ལྟ་ཁོ་གཉིས་ཀྱི་མཐོང་སྣང་ལ་དེ་ཚོ་ཨ་མ་ཞིག་གི་བྱམས་བརྩེའི་
སྒྱུ་འཕྲུལ་གྱི་འོད་མདངས་ལ་བརྟེན་ནས་འོད་ཀྱི་སྣང་བ་གསར་པ་ཞིག་འཕྲོས་
པ་ཡིན་པ་ལྟ་བུ་ཞིག་ཏུ་རྟོགས།
ད་ལྟ་ལོ་ལི་ཏ་ཡིས་ཨ་ནན་དྷ་མོ་ཡེས་ངོ་ཤེས་པར་བརྟེན་ཁྲིམས་དཔོན་
གྱི་ཁ་གཏད་དུ་ལངས་པའི་མོའི་ཁོང་ཁྲོ་དེ་སླར་ཡང་གྱེན་དུ་འབར་རྒྱུའི་འགོ་ཚུགས།
ཡིན་ནའང་ཨ་ནན་ངྷ་མོ་ཡེས་ཀྱིས་མོའི་ཚ་ཞིང་སྐྱུར་བའི་གསལ་བཤད་དེ་ལ་
འཛུམ་མདངས་ཤིག་བསྟན་ཏེ་ངག་ནས། ངའི་སྙིང་ཉེ། གྷོ་ར་བཙོན་ཁང་དུ་
སླེབས་པའི་རྒྱུ་མཚན་དེ་ང་ལ་ཅི་འདྲ་ཞིག་ཡིན་པ་དེ་དཀོན་མཆོག་ཉིད་ཀྱིས་མཁྱེན་
རྒྱུ་རེད། ཡིན་ནའང་ང་རང་ཉིད་ཀྱི་ངོས་ནས་དབྱིན་ཛིའི་སྐུ་དྲག་དེའི་ཐོག་ལ་
ཁོང་ཁྲོ་ལང་ཐུབ་ཀྱིན་མེད། ངས་གྷོ་ར་ངོ་ཤེས་ཀྱིན་ཡོད། ཁོས་རང་ཉིད་ཀྱིས་
དྲང་བདེན་དུ་གང་ཞིག་ངོས་བཟུང་བའི་ཁྲོད་དུ་མིས་བཟོས་པའི་ཁྲིམས་ལུགས་
ཤིག་ནམ་ཡང་ཡོང་འཇུག་གི་མ་རེད། གྷོ་ར་ཡིས་ཁོ་རང་ཉིད་ཀྱི་ལས་འགན་
བསྒྲུབས་པ་དང་གཞུང་གི་འགན་དབང་ཡོད་པ་རྣམས་ཀྱིས་ཁོ་རང་ཚོའི་འགན
ཁུར་དེ་བསྒྲུབས་པ་རེད། སུ་ཞིག་ལ་མཇུག་འབྲས་དེས་རྨས་སྐྱོན་བཏང་ཡོད་
ན་དེས་ངེས་པར་དུ་དེ་ལ་མགོ་སྒུར་དགོས་རེད། གལ་ཏེ་ཁྱོད་ཀྱིས་ངའི་གྷོ་ར
ཡི་ཡི་གེ་དེ་བརླག་པ་ཡིན་ན། ཁྱོད་ཀྱིས་ཁོ་ལ་དཀའ་ངལ་ལ་ཕྱི་བཤོལ་བྱེད་
-542-

རྒྱུའི་འདོད་པ་མེད་པར་མ་ཟད། ཁོས་སུ་ཞིག་གི་ཁ་གཏད་ལ་ཡང་བྱིས་པ་ལྟ་
བུའི་ཁོང་ཁྲོ་ལངས་མེད་པ་ཤེས་རྒྱུ་རེད། ཁོས་རང་ཉིད་ཀྱིས་བྱ་བ་ཅི་ཞིག་བྱས་
ཡོད་པའི་མཇུག་འབྲས་དེ་རྒྱ་མ་ལ་བཀྱགས་ཡོད་པ་རེད། ཅེས་སྨྲས་པ་དང་
མཉམ་དུ་མོས་སྒམ་ཆུང་ཞིག་གི་ནང་ནས་གྷོ་ར་ཡི་ཡི་གེ་དེ་ཕྱིར་བླངས་ནས་སུའུ་
ཆར་རས་ཐ་ཡི་ལག་ཏུ་བཞག་སྟེ་ངག་ནས། ཁྱོད་ཀྱིས་སྐད་མགོ་མཐོ་བོ་བྱས་
ནས་ཡི་གེ་དེ་གཅིག་ཀློག་རོགས། ངའི་སྙིང་ཉེ། ངས་ཡང་བསྐྱར་དེ་ལ་གཅིག་
ཉན་འདོད་འདུག ཅེས་སྨྲས།
གྷ་ར་ཡི་ངོ་མཚར་ཆེ་བའི་ཡི་གེ་དེ་བཀླགས་རྗེས། ཁོང་ཚོ་ཚང་མ་རེ་ཞིག་
ཁུ་སིམ་མེར་ལྷག་ཅིང་སྐབས་དེར་ཨ་ནན་དྷ་མོ་ཡེས་ཀྱི་མིག་ཟུང་ནས་ཐོན་པའི་མཆི་
མ་དེ་ཕར་ལ་ཕྱིས་ཤིང༌། དེ་ནི་ཨ་མ་ཞིག་གི་སེམས་སྡུག་གི་མྱ་ངན་ཁོ་ན་ལས་བྱུང་
བའི་མིག་ཆུ་ཙམ་ཞིག་མིན་པར། དེ་ནི་ཨ་མ་ཞིག་གི་དགའ་ཚོར་དང་གཞན་ལ་
ངོམ་ཆོག་པའི་ཁེངས་སེམས་ཀྱི་སྤོབས་པ་ལས་ཀྱང་བྱུང་བ་ཞིག་རེད། མོའི་གྷོ་ར་
དེ་ཅི་འདྲའི་གྷོ་ར་ཞིག་རེད་ཨང༌། ཁོ་ནི་ཁྲིམས་དཔོན་དེའི་དགོངས་ཡངས་དང་
སྙིང་རྗེ་ཐོབ་པའི་སླད་དུ་མགོ་བོ་བསྒུར་བའི་སྡར་མའི་རང་བཞིན་ཅན་ཞིག་མ་རེད།
བཙོན་འཇུག་ཟུར་འཇོག་ཁང་གི་དཀའ་ངལ་ཐམས་ཅད་ཡོངས་སུ་ཤེས་བཞིན་དུ།
ཁོས་རང་ཉིད་ཀྱིས་གང་བྱས་པའི་འགན་འཁྲིའི་བྱ་བ་མཐའ་དག་ངོས་ལེན་བྱས་
པ་མ་རེད་དམ། དེར་བརྟེན་ཁོས་སུ་ཞིག་ལ་ཡང་ཁ་རྩོད་མ་བྱས་པའི་འོག་ནས་
བྱ་བ་དེ་ལ་གཉའ་མ་འཁུམས་པར་གདོང་ལེན་བྱེད་ཐུབ་པར་བརྟེན། ཁོའི་ཨ་མས་
ཀྱང་དེ་ལ་བཟོད་བསྲན་བྱེད་ཐུབ་པ་བྱུང་བ་མ་རེད་དམ།
ལོ་ལི་ཏཱ་ཡིད་སྨོན་དང་བཅས་ཨ་ནན་དྷ་མོ་ཡེས་ཀྱི་གདོང་ལ་མིག་ཅེར་ནས་
543-

བལྟས། བྷ་རཱ་མོ་ཡི་ཁྱིམ་ཚང་ཞིག་གི་རྟག་པ་མཐའ་བཟུང་གི་ཕྱོགས་ལྷུང་འདོད་
ཚུལ་རྣམས་ཀྱི་ཤུགས་རྐྱེན་ཆེན་པོ་མོའི་ཡིད་ལ་འཇགས་ཡོད་པར་བརྟེན། མོས་
ནམ་ཡང་ཡུལ་སྲོལ་ལམ་ལུགས་ལ་ཆགས་ཞེན་བྱེད་པའི་རྨོངས་དད་ཀྱི་ནང་དུ་ཚུད་
ཡོད་པའི་བུད་མེད་ཅིག་ལ་གུས་ཞབས་ཆེན་པོ་བྱེད་ཀྱིན་མེད་པ་མོ་རང་ཉིད་ཀྱིས
ཚོར་བ་དང་། མོ་ཆུང་ཆུང་ཡིན་པའི་སྐབས་ནས་ཁྱིམ་བདག་མ་བྷ་རོ་ངྷ་ཡིས་ལོ་
ལི་ཏཱ་ཡི་དམིགས་བསལ་གྱི་ནོར་འཁྲུལ་རྣམས་ལ་སྐྱོན་བརྗོད་བྱས་ཏེ། མོའི་བྱ་སྤྱོད་
དེ་ཚོ་ཧིན་དྷུ་མི་ཚང་གི་བུ་མོ་ཞིག་ལ་འཚམས་པ་ལྟ་བུ་ཞིག་རེད། ཅེས་དགག་པ་
བརྒྱབས་པ་དེ་མོས་གོ་ཡོད་པར་མ་ཟད། དུས་སྐབས་དེར་མོ་ལ་རྟག་ཏུ་སྐྱོན་བརྗོད་
དེ་རན་པོ་ལྟ་བུ་ཞིག་ཏུ་མོ་རང་ཉིད་ཀྱིས་ཀྱང་ཚོར་ཡོད་པ་ཞིག་རེད།
དེ་ལྟ་ནའང་དེ་རིང་ཨ་ནན་དྷ་མོ་ཡེས་ཀྱི་སྐད་ཆ་དེ་ཚོ་ཡ་མཚན་ཆེ་ཞིང་།
གཡོ་བ་མེད་པའི་སྟོབས་ཤུགས་ཀྱིས་ཁེངས་པ་ལ། གོ་དོན་རྒྱ་ཆེ་བ་དང༌། བློ་
གྲོས་ཀྱི་རིག་སྟོབས་རྣོ་བ་ལྟ་བུ་ཞིག་ཡིན་པ་ཡང་ནས་ཡང་དུ་མོའི་སེམས་ལ་འཆར་
བར་བརྟེན། ལོ་ལི་ཏཱ་ཡིས་རང་གི་ཚོར་འདུ་རྣམས་ཇི་ལྟར་དབང་སྒྱུར་བྱེད་
མ་ཐུབ་པ་ངོས་ཟིན་པའི་ཚེ། མོ་བུད་མེད་འདིའི་འཁྲིས་སུ་ཧ་ཅང་གི་གཉོད་མེད་
ནུས་ཆུང་ཞིག་ཡིན་པ་ཚོར། ཅི་འདྲའི་སེམས་འགུལ་རང་ལངས་ཤིག་གིས་
ནུས་ཤུགས་ལྡན་པའི་སྒོ་ནས་མོ་བྷི་ནོ་ལ་སྐད་ཆ་བཤད་རྒྱུ་ཕར་ཞོག་ཁོ་ལ་ཐད་
ཀར་བལྟ་རྒྱུ་ལ་ཡང་བཀག་འགོག་བྱས་པ་ལ་ཨང་། ཡིན་ནའང་ད་ལྟ་ཨ་ནན་
དྷ་མོ་ཡེས་ཀྱི་གདོང་གི་ཞི་འཇམ་བག་ཕེབས་ཀྱི་སྙིང་རྗེ་དེ་ཡིས། མོ་རང་ཉིད་
ཀྱི་ལྷིང་འཇགས་མེད་པའི་སེམས་དེ་ལ་ཞི་བདེའི་ངལ་གསོ་ཞིག་སྟེར་བར་མ་ཟད།
མོའི་ཉེ་འབྲེལ་རྣམས་དང་ཁོར་ཡུག་ཐམས་ཅད་ཀྱང་ཕན་ཚུན་ཤིན་ཏུ་སྟབས་
·544-

བདེ་བོ་དང་རང་བྱུང་གི་གནས་སྟངས་ཤིན་ཏུ་གྱུར།
མོས་སྐད་ཤུགས་ཆེན་པོ་དང་བཅས། ད་ལྟ་ངས་ཁྱོད་རང་ངོ་ཤེས་པ་
རེད། ངས་གྷོ་ར་ལ་ཁོའི་སྟོབས་ཤུགས་དེ་གང་ནས་བྱུང་བ་ཡིན་པ་དེ་ཤེས་བྱུང་།
ཞེས་སྨྲས།
ཨ་ནན་དྷ་མོ་ཡེས་ཀྱིས་འཛུམ་མདངས་ཤིག་བསྟན་ཏེ། དགོངས་འགལ་
མེད་པར་ཞུ། གནད་དོན་འདི་རྟོགས་པའི་ཁྱོད་ཀྱི་རྣམ་དཔྱོད་དེ་ཧ་ཅང་གི་ཕྱི་
གསལ་ནང་གསལ་ཞིག་མ་རེད། གལ་ཏེ་གྷོ་ར་དེ་ང་ལ་སྤྱིར་བཏང་གི་བྱིས་པ་
ལྟ་བུ་ཞིག་ཡིན་ན། ང་རང་ཉིད་ལ་འདི་འདྲའི་ནུས་ཤུགས་གང་ནས་ཡོང་ཐུབ་
རྒྱུ་རེད་དམ། དེར་མ་ཟད་ངས་ཁོའི་རྙོག་འཛིང་འདི་ལ་དཀའ་ངལ་མེད་པར་
ལས་སླ་བོར་འཇོག་ཐུབ་རྒྱུ་རེད་དམ། ཞེས་སྨྲས།། །།

ལེའུ་སུམ་ཅུ་སོ་བདུན་པ།
༄༅། །ལོ་ལི་ཏྭ་ཨ་ནན་དྷ་མོ་ཡེས་ལ་མཇལ་འཕྲད་དུ་ཕྱིན་པའི་དུས་སྐབས་
སུ། མོ་ལ་དམིགས་བསལ་དུ་བྱུང་བའི་སེམས་ཀྱི་གཡོ་འགུལ་དེའི་རྒྱུ་རྐྱེན་རྟོགས་
པ་ལ་ངེས་པར་དུ་ལྟག་ལོག་ཅུང་ཟད་ཅིག་རྒྱག་དགོས་པ་ཞིག་རེད།
འདས་པའི་ཉི་མ་ཁ་ཤས་ཀྱི་རིང་དུ། ལོ་ལི་ཏཱ་ཡི་སེམས་ཀྱི་ནང་དུ་དང་པོར་
འཆར་བ་དེ་ནི་ཞོགས་པ་ནམ་ཤར་ལ་དེ་རིང་བྷི་ནོ་བྷ་བྷུ་སླེབས་མི་ཡོང་ངམ་སྙམ་པར་
མ་ཟད། ད་དུང་ཉི་མ་དེ་དག་གི་དུས་ཚོད་ཡོངས་སུ་འདས་པའི་ཚེ་ནའང་། མོས་
ཉི་མ་འདིའི་མཐའ་མཇུག་ཏུ་ཁོ་ཏན་ཏན་ཡོང་གི་རེད་སྙམ་ནས་རེབ་དེ་བློས་གཏོང་
མི་ཐུབ་པ་ཞིག་ཏུ་གྱུར། མོའི་སེམས་ཀྱི་ནང་དུ་མཚམས་མཚམས་སུ་ད་ཆར་ཁོ་
འདིར་སླེབས་ཟིན་ཡོད་རྒྱུ་རེད་སྙམ་པའི་བསམ་བློ་འཁོར་ནའང་། ཁོ་ཐོག་ཁའི་
མཇལ་འཕྲད་ཁང་དུ་ཡར་སླེབ་རྒྱུའི་ཚབ་ལ་མོ་མར་འོག་ཤོད་དུ་ཕེཕ་རེ་ཤི་བྷ་བྷུ ཡི་འགྲམ་
དུ་སླེབས་བསྡད་ཡོད་པ་ཞིག་རེད། ནམ་ཞིག་བསམ་ཚུལ་དེ་ལྟ་བུ་ཞིག་གིས་མོ་
བཟུང་བའི་ཚེ། མོས་ཏན་ཏན་ཁང་མིག་ནས་ཁང་མིག་བརྒྱུད་དེ་འཁྱམ་ཉུལ་དང་
546-

བསམ་གཞིག་ཡང་ནས་ཡང་དུ་བྱས་པ་བརྒྱུད། ཉི་མ་དེའི་མཐའ་མཇུག་ཏུ་གཞི་
ནས་མོ་རང་ཉིད་ཀྱི་ཉལ་ཁྲི་སྟེང་ལ་སླེབས་པ་ཞིག་རེད། ལོ་ལི་ཏཱ་ཡིས་མོའི་སེམས་
ཀྱི་ནང་དུ་འཚང་ཀ་བརྒྱབས་ནས་ཡོང་བཞིན་ཡོད་པའི་རྟོག་འཆར་དེ་ཚོ་ལ་ཅི་ཞིག
བྱེད་དགོས་མི་ཤེས་པ་ཞིག་དང་། དུས་སྐབས་ངེས་ཅན་ཞིག་ལ་མོས་རང་ཉིད་
ཀྱི་མིག་ཆུ་རྣམས་བཀག་འགོག་བྱེད་ཐུབ་ནའང༌། དེ་རྗེས་མོས་སུ་ཞིག་ཀྱང་ཤེས
ཀྱིན་མེད་པའི་ཕྱོགས་ལ་ཁོང་ཁྲོ་ཟ་བ་དང་དེ་ནི་གཅིག་བྱས་ན་མོ་རང་ཉིད་ཡིན་སྲིད་
པ་ཞིག་རེད། མོ་རང་ཉིད་ཁོ་ན་ལ་སྐད་ཅོར་རྒྱག་ཐུབ་པ་དེ་ནི། འདི་ཅི་ཞིག་རེད་
དམ། ང་ལ་ག་རེ་ཞིག་བྱུང་བ་རེད་དམ། ཕྱོགས་གང་ནས་ཀྱང་ཕྱི་ལ་ཐར་ས་
མེད་པ་ངས་ཤེས་ཀྱིན་འདུག ང་འདི་འདྲ་བྱས་ནས་མུ་མཐུད་དུ་དུས་ཡུན་ཅི་ཙམ་
ཞིག་གི་རིང་ལ་འགྲོ་ཐུབ་རྒྱུ་རེད་དམ། ཞེས་མོ་རང་ཉིད་ཀྱིས་རང་ཉིད་ལ་དྲི་བ་
བཏང་ཡོད་པ་ཞིག་རེད།
ལོ་ལི་ཏཱ་ཡིས། བྷི་ནོ་ཡུལ་སྲོལ་ལམ་ལུགས་ལ་ཆགས་ཞེན་ཆེ་བའི་སྤྱི་
ཚོགས་ཤིག་གི་ནང་དུ་ཡོད་པ་ཤེས་པར་བརྟེན། ཁོ་དང་མཉམ་དུ་གཉེན་སྒྲིག་
མི་ཡོང་བ་དེ་བཤད་མི་དགོས་པ་ཞིག་རེད། འོན་ཀྱང་དེ་ལྟ་ནའང་མོ་དེ་ལྟར་
བསམ་གཞིག་གི་ཁྲོད་དུ་ཡོངས་སུ་ཚུད་ནས་མོ་རང་ཉིད་ཀྱི་ཚེ་སྲོག་ལ་སྟངས་འཛིན་
སྒྱུར་བཀོད་བྱེད་མི་ཐུབ་པ་ཞིག་ཏུ་གྱུར། ཅི་འདྲའི་ངོ་ཚ་དང། ཅི་འདྲའི་གནས་
སྟངས་ཁྱད་མཚར་བ་ཞིག་གི་ནང་དུ་ཚུད་པ་རེད་ཨང༌། མོས་བྷི་ནོ་ཡིས་རང་
ཉིད་ལ་མི་འདོད་པའི་རྣམ་པ་སྟོན་བཞིན་མེད་པ་ཤེས་པའི་རྒྱུ་མཚན་ལ་བརྟེན་ནས།
མོས་རང་ཉིད་ཀྱི་ཚེ་སྲོག་ལ་བཀག་སྡོམ་བྱེད་རྒྱུ་དེ་ཧ་ཅང་གི་དཀའ་ངལ་ཆེ་བའི
གནས་ཤིག་ཏུ་གྱུར། དེ་ནི་མོས་བྷི་ནོ་ཡོང་རྒྱུ་ལ་གདོང་ཤུགས་དྲག་པོའི་རེ་འདོད་
-547-

དང་བཅས་སྡོད་སྒུག་བྱེད་བཞིན་པའི་སྐབས་སུ།ཁོ་ཏན་ཏན་ཡོང་གི་རེད་སྙམ་
པ་ལ་དོགས་པའི་འཇིགས་སྣང་ཞིག་ཀྱང་མོ་ལ་བྱུང་བའི་རྒྱུ་མཚན་གྱིས་རེད།
ཉི་མ་འདི་དག་ལ་དེ་ལྟར་བྱས་ནས་དུས་ཚོད་ཕྱིན་པའི་རྗེས་ཀྱི་ཉི་མ་ཞིག་
གི་ཞོགས་པ་རུ། མོས་གནས་སྟངས་དེ་དག་ནི་མོ་ལ་མཚོན་ན་བཟོད་བསྲན
རྒྱུན་འཁྱོང་བྱེད་རྒྱུ་ཆེས་དཀའ་ངལ་ཆེ་བ་ཞིག་ཡིན་པ་ཚོར། གལ་ཏེ་སེམས་
ཀྱི་གདུང་བ་འདིའི་རྒྱུ་རྐྱེན་བྷི་ནོ་འདིར་མ་ཡོང་བའི་རྒྱུ་མཚན་ཡིན་ན། ཕལ་
ཆེར་གཅིག་བྱས་ན་ཁོ་མཐོང་བ་ཙམ་གྱིས་ཡིད་ཀྱི་མནར་གཅོད་དེ་ཞི་བར་བྱེད་
པ་ལ་ཕན་གྲོགས་འབྱུང་གི་རེད་སྙམ་པའི་སེམས་ཐག་བཅད། དེར་བརྟེན་མོས་
སཱ་ཏི་ཤ་མོ་རང་གི་ཁང་མིག་ནང་དུ་ཁྲིད་ཡོང་ནས། ངས་བལྟས་ན་ཁྱོད་ཀྱིས་
བྷི་ནོ་བྷ་བྷུ་ལ་ཁ་རྩོད་བྱས་ཡོད་པ་འདྲ། ཞེས་སྨྲས།
སཱ་ཏི་ཤ་ཁོང་ཁྲོས་ཀུན་ནས་བསླངས་ཏེ་ནག་ཉེས་ཡ་ལ་དེ་གཏན་ནས་ངོས
ལེན་མ་བྱས། འོན་ཀྱང་ད་ལྟ་ཁོ་ལ་རང་གི་ཨ་ནེ་རག་ཡོད་པར་བརྟེན། ཁོས་
ཉིན་ཤས་ཀྱི་རིང་ལ་ཁོ་དང་བྷི་ནོ་གཉིས་ཀྱི་བར་གྱི་གྲོགས་པོའི་འབྲེལ་ལམ་དེ་བརྗེད་
ཡོད་པ་ཞིག་རེད།
ལོ་ལི་ཏཱ་ཡིས་མུ་མཐུད་ནས། དེས་ན་ཁོ་གྲོགས་པོ་ཡག་པོའི་རིགས་ཤིག་
རེད་དམ། ཞེས་ངས་ངེས་པར་དུ་བརྗོད་རྒྱུ་ཡིན། ཁྱོད་ཀྱིས་ག་དུས་ཡིན་
ནའང་། བྷི་ནོ་བྷ་བྷུ། བྷི་ནོ་བྷ་བྷུ། ཞེས་བཤད་བསྡད་ཡོད་ནའང་། ཁོ་ཁྱོད་
ལ་ཚུར་ལྟ་ཙམ་བྱེད་དུ་ཡང་ཡོང་གི་མི་འདུག ཅེས་སྨྲས།
སཱ་ཏི་ཤ་ཡིས་སྐད་ཤུགས་ཆེན་པོ་དང་བཅས། ཁོ་ང་ལ་བལྟ་རུ་ཡོང་གི་
མ་རེད་དམ། ཁྱོད་ཀྱིས་དེའི་སྐོར་ཅི་ཞིག་ཤེས་ཀྱིན་ཡོད། ཁོ་ཏན་ཏན་ང་ལ་
-548-

བལྟ་རུ་ཡོང་གི་རེད། ཅེས་སྨྲས།
སཱཏི་ཤ་མི་ཚང་དེའི་ནང་གི་ཆུང་ཤོས་ཡིན་པའི་ཆ་ནས་རྟག་ཏུ་རང་གི་གཟི་
བརྗིད་དེ་རྒྱུན་སྲིང་བྱས་ཏེ། སྐད་ཆ་ནན་བཤད་བྱེད་རྒྱུ་ལ་བརྟེན་ནས་ཡོད
པ་ཞིག་རེད། ཁོའི་སེམས་ལ་གནད་དོན་འདིའི་ཐོག་ལ་དངོས་ཡོད་ཀྱི་ཁུངས་
སྐྱེལ་ར་སྤྲོད་ཅིག་ངེས་པར་དུ་དགོས་པ་འདུག་སྙམ་ནས། ཁོ་དེ་མ་ཐག་ཏུ་བྷི་
ནོ་ཡི་སྡོད་ཤག་ཏུ་རྒྱུག་རྒྱུའི་འགོ་བརྩམས། མི་རིང་བར་ཁོ་ཕྱིར་ལོག་སྟེ་ངག་
ནས། བྷི་ནོ་ནང་དུ་གཏན་ནས་བསྡད་མི་འདུག དེར་བརྟེན་ཁོ་འདིར་མ་ཡོང་
བ་རེད། ཅེས་བཤད།
ལོ་ལི་ཏཱ་ཡིས་ནན་སྐུལ་གྱི་སྒོ་ནས། ཡིན་ནའང་ཁོ་སྔོན་ཆད་ག་རེ་བྱས་
ནས་ཡོང་མ་ཐུབ་པ་རེད། ཅེས་སྨྲས།
སཱ་ཏི་ཤ་ཡིས། ག་རེ་རེད་ཟེར་ན། ཁོ་དུས་ཡུན་རིང་པོ་ཞིག་ལ་ནང་
དུ་བསྡད་མི་འདུག ཅེས་སྨྲས།
དེ་རྗེས་ལོ་ལི་ཏཱ་སུའུ་ཆར་རས་ཐ་ཡི་འཁྲིས་སུ་སོང་ནས། བརྩེ་བའི་གཅེན་
མོ། ཁྱོད་ཀྱི་སེམས་ལ་ང་ཚོ་སོང་ནས་གྷོ་ར་བྷ་བྷུ་ཡི་ཨ་མ་ལ་ཐུག་འབྲེལ་ཞིག་
བྱས་ན་བསམ་གྱིན་མི་འདུག་གམ། ཞེས་སྨྲས།
སུའུ་ཆར་རས་ཐ་ཡིས། ཡིན་ནའང་ང་ཚོས་མོ་ལེགས་པར་ངོ་ཤེས་ཀྱིན་
མེད་པར་བརྟེན། ཚུལ་ཇི་ལྟར་འགྲོ་དགོས་རེད་དམ། ཞེས་དགག་པ་བརྒྱབས།
ལོ་ལི་ཏཱ་ཡིས་སྐད་ཤུགས་ཆེན་པོའི་སྒོ་ནས། གྷོ་ར་བྷ་བྷུ་ཡི་ཨ་ཕ་དེ་ང་
ཚོའི་ཨ་ཕའི་གྲོགས་པོ་རྙིང་པ་ཞིག་མ་རེད་དམ། ཞེས་དྲིས།
སུའུ་ཆར་རས་ཐ་ཡིས་དེ་དངོས་ཡོད་གནས་ཚུལ་ཡིན་པ་ཡིད་ལ་འཁོར་
549-

ནས། རེད། དེ་བདེན་པ་རེད། ཅེས་ངོས་ལེན་བྱས་པ་དང་ཆབས་ཅིག་
སྔར་ལས་ཀྱང་སྤྲོ་སེམས་རྒྱས་ཏེ། འགྲོ། སྙིང་ཉེ། ཨ་ཕ་ལ་དེའི་སྐོར་འདྲི་རུ་
འགྲོ། ཞེས་སྨྲས།
ཡིན་ནའང་དེ་ལྟར་བྱེད་རྒྱུ་ལོ་ལི་ཏཱ་ཡིས་ཁ་མ་བླངས་པར་བརྟེན། སུའུ་
ཆར་རས་ཐ་མོ་རང་གཅིག་པུ་སོང་ནས་ཨ་ཕ་ལ་དེའི་སྐོར་བཤད་པ་ན། ཕེ་རེ་
ཤུ་བྷ་བྷུ་ཡིས། དེ་མ་ཐག་ཏུ། ཏག་ཏག་རེད། ངས་དེ་ལྟར་བྱས་ན་བསམ་
ནས་དུས་ཡུན་རིང་པོ་ཕྱིན་སོང་། ཞེས་སྨྲས།
དེར་བརྟེན་ཞོགས་ཇ་འཐུང་ཚར་རྗེས་ཁོང་ཚོ་དེར་འགྲོ་རྒྱུ་གཏན་འཁེལ་
བྱས། ཡིན་ནའང་ཡུན་རིང་མ་སོང་བའི་རྗེས་ལ། ལོ་ལི་ཏཱ་ཡི་སེམས་ལ་ཐེ་
ཚོམ་དང་ཕོག་ཐུག་གི་རྨས་སྐྱོན་ཁ་ཤས་བྱུང་སྟེ། ཐག་གཅོད་དེ་ལ་མོའི་སེམས་
ཀྱི་ནང་དུ་འགྱུར་བ་ཕྱིན་ནས་དེ་ལ་ཕྱིར་འཐེན་བྱས་ཏེ་སུའུ་ཆར་རས་ཐ་ལ། ཁྱོད་
ཀྱི་ཨ་ཕ་ལ་རོགས་པ་བྱས་ནས་འགྲོ་རོགས། ང་འགྲོ་རྒྱུ་མིན། ཞེས་སྨྲས།
སུའུ་ཆར་རས་ཐ་ཡིས་སྐད་ཤུགས་ཆེན་པོ་དང་བཅས། ཁྱོད་ཀྱིས་དེ་
འདྲ་གཏན་ནས་མ་བྱེད་རོགས། ང་གཅིག་པུ་ག་འདྲ་བྱས་ནས་ཨ་ཕ་དང་མཉམ་
དུ་འགྲོ་ཐུབ་རྒྱུ་རེད། ཁྱོད་རང་མཉམ་དུ་ཡོང་རོགས། དེར་བྱམས་བརྩེ་ལྡན
ཞིང་སྙིང་བརྩེ་བའི་མི་ཞིག་ཡོད་པ་རེད། དོན་མེད་དུ་གཟུ་ལུམ་ཐོ་ཅོ་བྱས་ཏེ་
འཆར་གཞི་འཕྲོ་བརླག་ཏུ་མ་གཏོང་རོགས། ཞེས་སྨྲས།
མཐའ་མཇུག་ཏུ་ལོ་ལི་ཏཱ་ཡི་སེམས་ཁ་བསྒྱུར་ཐུབ་ནའང་། དེ་ནི་མོ་བྷི་
ནོ་ཡི་ལག་པ་རུ་ཕམ་ཉེས་གཏོང་རྒྱུའི་གོ་སྐབས་སྤྲད་པ་ཞིག་མ་རེད་དམ། ཁོས་
མོ་ལ་རྒྱང་ཐག་རིང་དུ་བཏང་ནས་འདུག་རྒྱུ་དཀའ་ངལ་མེད་པ་ཞིག་ཡིན་པ་ཤེས་
550-

ནའང༌། མོ་ཁོའི་གཞུག་ལ་འདི་ལྟར་རྒྱུག་བཞིན་ཡོད་པ་མ་རེད་དམ། མོ་
འདོད་པའི་གཞན་དབང་དུ་གྱུར་པའི་མིང་ཆད་ཀྱིས་མོའི་གཏུམ་དྲག་གི་རང་
གཤིས་རྣམས་བྷི་ནོ་དང་ལྷན་དུ་སྦྱར་ཞིང་། མོས་ཨ་ནན་དྷ་མོ་ཡེས་ལ་འབྲེལ་
གཏུགས་བྱེད་དོན་དེ་ཡང་བྷི་ནོ་འཁྱུག་ཙམ་ཞིག་མཐོང་རྒྱུའི་གོ་སྐབས་རག་པའི་
ཆེད་དུ་ཡིན་ནའང་། མོས་ཕྱིའི་རྣམ་པའི་ཐོག་ནས་ཁོ་ལ་འཚམས་འདྲིའི་འབྲེལ་
གཏུགས་བྱེད་རྒྱུ་ཕར་ཞོག ཁོ་ལ་ལྟ་ཙམ་བྱེད་རྒྱུའི་ཐད་ལ་ཡང་ངོས་ལེན་
མེད་པའི་རྣམ་འགྱུར་མུ་མཐུད་དུ་བཟུང་ནས་བསྡད།
བྷི་ནོ་ཁོ་རང་ཉིད་ཀྱི་ཕྱོགས་ནས་བཤད་ན། མོས་སྤྱོད་ལམ་དེ་ལྟར་སྟོན་
བཞིན་ཡོད་པ་དེ་ནི། མོས་ཁོའི་སེམས་ཀྱི་གསང་བའི་འཆར་སྒོ་རྣམས་རྟོགས་
པ་ལ་བརྟེན་ནས་བྱུང་བ་ཞིག་དང་། དེ་ལ་བརྟེན་ནས་མོས་ཁོ་ལ་ཕྱི་རུ་སྤྱོད་པ་
དེ་འདྲ་ཞིག་སྟོན་རྒྱུའི་འདོད་པ་བྱུང་བ་ཡིན་པའི་མཇུག་སྡོམ་བརྒྱབས་ཡོད་པ་
ཞིག་རེད། ལོ་ལི་ཏཱ་ཡི་འདོད་སེམས་དེ། ཁོའི་ཕྱོགས་སུ་ཡོང་ཆོག་པ་ཞིག
ཡིན་ནའང་། དེ་ནི་ཁོ་ལ་མཚོན་ན། ཚོད་དཔག་གི་གཞི་ཞིག་ཡིན་པ་ལས།
ཁོ་རང་ཉིད་ལ་མགོ་སྐོར་གཏོང་བའི་རང་མཐོང་རློམ་སེམས་ཀྱི་སྤོབས་པ་ཆེར་
མེད་པ་ཞིག་རེད།
ད་ལྟའི་ཆར་བྷི་ནོ་ཞེད་སྣང་དང་འཚེར་སྣང་གི་སྒོནས་སྒོཡི་འགྲམ་དུ་ཡོང་
ནས་དེར་ཡར་ལངས་ཏེ། ཕེ་རེ་ཤུ་བྷ་བྷུ་ཡིས་ཁོ་ཕྱིར་ནང་དུ་ལོག་རྒྱུའི་གྲ་སྒྲིག་
བྱེད་བཞིན་ཡོད་ཅེས་བརྗོད་སོང་། ཞེས་ལན་སྤྲད།
ཁོས་སྒོ་ཡི་རྒྱབ་ལོགས་སུ་གབ་ས་ཞིག་བཟུང་ནས་བསྡད་པར་བརྟེན།
ལི་ཏུ་ཡིས་ཁོ་མཐོང་ཐབས་མེད་པ་ཞིག་རེད། ཨ་ནན་དྷ་མོ་ཡེས་ཀྱིས་སྐད་ཤུགས་
551-

ཆེན་པོ་དང་བཅས། ག་རེ། ཁོའི་སེམས་ལ་ངས་ཁོང་ཚོ་ལ་ཞལ་ཏོག་བསྙེན་
བཀུར་གང་ཡང་མ་བྱས་པར་འགྲོ་འཇུག་གི་རེད་བསམ་གྱིན་ཡོད་པ་རེད་དམ།
བྷི་ནོ། ང་ཡུན་རིང་མི་འགོར། ཁྱོད་འདི་ལྟར་བྱས་ནས་སྒོ་འགྲམ་དུ་ལངས་
ནས་འདུག་དགོས་པ་ག་རེ་བྱས་སོང་ངམ། ནང་དུ་ཤོག་ལ་སྡོད། ང་ཁོང་ཚོ་
ལ་ཞལ་ཏོག་སྒྲུབ་ཏུ་འགྲོ། ཞེས་སྨྲས།
བྷི་ནོ་ནང་དུ་ཡོང་ནས་ཁོ་རང་གི་རྐུབ་བཀྱག་དེ་ལོ་ལི་ཏཱ་ལས་རྒྱང་ཐག་
རིང་ས་ཞིག་ཏུ་བྱེད་རྒྱུའི་ཐབས་ཤེས་གང་ཡོད་བྱས་ནའང་། ལོ་ལི་ཏཱ་ཡིས་མོའི་
ལྷིང་འཇགས་ཀྱི་སེམས་ཀྱི་ཞི་བ་དེ་སླར་རང་འཇགས་སུ་རྙེད་པར་བརྟེན། མོའི་
སྔོན་ཆད་ཀྱི་ངོ་ཚའི་ཤུལ་ཙམ་ཡང་མེད་པར་རང་བཞིན་བག་ཕེབས་ཀྱི་སྒོ་ནས།
བྷི་ནོ་བྷ་བྷུ། ཁྱོད་རང་གི་གྲོགས་པོ་སཱ་ཏི་ཤ། དེ་རིང་ཞོགས་པ་ཁྱོད་ཀྱི་སྡོད་
ཤག་ཏུ་ཁྱོད་ཀྱིས་ཁོ་ཡོངས་སུ་བློས་བཏང་ཟིན་པ་ཡིན་མིན་བརྟག་དཔྱད་བྱེད་
རྒྱུའི་ཆེད་དུ་ཕྱིན་པ་དེ། ཁྱོད་ཀྱིས་ཤེས་སོང་ངམ། ཞེས་སྨྲས།
བྷི་ནོ་དག་པའི་ཞིང་ཁམས་ཤིག་ནས་ངག་གི་གདངས་ཤིག་ཐོས་པ་ལྟར་
དུ་ཡ་མཚན་པར་གྱུར། དེ་རྗེས་ཁོ་རང་ཉིད་ཀྱི་སེམས་ཀྱི་རྣམ་རྟོག་དེ་ཚོ་དགོས་
པ་གཏན་ནས་མེད་པའི་སྦ་གསང་བྱས་པ་ཞིག་ཡིན་པ་ཚོར་ནས། ཁོ་ཁ་སྐྱེངས་
ཤིང་ངོ་ཚ་བར་གྱུར་ཏེ། སཱ་ཏི་ཤ་ངའི་སྡོད་ཤག་ཏུ་ཕྱིན་པ་རེད་དམ། ཞེས་
མོའི་སྐད་ཆའི་རྗེས་ཟློས་ཤིག་མཛེས་ཉམས་དོད་པོའི་སྒོནས་བྱས་པ་དང་བསྟུན།
ང་ཉི་མ་འདི་ཚོ་ལ་ནང་དུ་བསྡད་མེད། ཅེས་བཤད།
གང་ལྟར་ཡང་ལོ་ལི་ཏཱ་ཡི་སྐད་ཆ་ཁ་ཤས་བརྗོད་པ་འདི་དག་གིས་བྷི་ནོ་
ལ་ཚད་མེད་པའི་དགའ་སྤྲོ་ཞིག་བསྐྲུན། དུས་ཡུན་སྐད་ཅིག་གཅིག་གི་ནང་
-552-

ལ། ཁོའི་འཇིག་རྟེན་གྱི་སྣང་བ་དེ་ཐེ་ཚོམ་སྣ་ཚོགས་ཤིག་གིས་གཞི་མེད་དུ་བཅོམ་
ནས་ཡོད་པ་དེ་འཇིགས་སུ་རུང་བའི་རྨི་ལམ་ཞིག་གློ་བུར་དུ་དབུགས་བསུབ་ཀྱི་
རྒྱུ་བ་བཀག་ནས་དྭངས་པར་བྱས་པ་ལྟར་དུ་གཙང་ཡལ་བྱས། ཁོའི་སེམས་
ལ་འཇིག་རྟེན་འདིའི་ཁྲོད་དུ་ཐོབ་འདོད་ཀྱི་སྲེད་པ་བྱེད་ས་ཅི་ཡང་ལུས་མི་འདུག
ང་ཐར་སོང་། ཐར་སོང་། ཞེས་ཁོའི་ཚེ་སྲོག་གིས་སྐད་ཅོར་བརྒྱབས་ཏེ། ལོ་
ལི་ཏཱ་ཡིས་ང་ལ་དོགས་པ་བྱེད་ཀྱིན་མི་འདུག ལོ་ལི་ཏཱ་ཡིས་ང་ལ་ཁོང་ཁྲོ་ཟ་བཞིན་
མི་འདུག ཅེས་སྨྲས།
དུས་ཡུན་ཆེས་ཐུང་ངུ་ཞིག་གི་ནང་ལ་ཁོང་ཚོའི་བར་གྱི་འགོག་རྐྱེན་གྱི་ར་
བ་ཡོངས་སུ་མངོན་མེད་དུ་གྱུར་པར་མ་ཟད། སུའུ་ཆར་རས་ཐ་ཡིས་འཛུམ་
མདངས་ཤིག་དང་ལྷན་ཅིག་ཏུ་ངག་ནས། བྷི་ནོ་བྷ་བྷུ་ཡིས་ཐོག་མར་ང་ཚོ་སྡེར་
མོ་ཅན་དང༌། མཆེ་བ་ཅན། ཡང་ན་ར་ཅོ་ཅན་གྱི་དུད་འགྲོའི་རིགས་ལྟ་བུ
ཞིག་དང༌། དེ་མིན་གཅིག་བྱས་ན། ཁོའི་སེམས་ལ་ང་ཚོ་རྒོལ་འཛིང་འཇབ་
རྒོལ་གྱི་མཚོན་ཆ་ལག་ཏུ་བཟུང་ནས་འདིར་ཡོང་བ་ཡིན་པ་འདྲ་བོ་ཞིག་གི་ནོར་
འཁྲུལ་བྱས་སོང་། ཞེས་སྨྲས།
བྷི་ནོ་ཡིས། ལྷིང་འཇགས་སུ་ཁ་རོག་ཏུ་བསྡད་པ་དེ། ག་དུས་ཡིན་
ནའང་ནག་ཉེས་ཤིག་ཏུ་བརྩི་བཞིན་ཡོད་པ་རེད། འཛམ་གླིང་འདིའི་ནང་དུ།
སུ་ཞིག་གིས་ཁོང་ཚོའི་སྐྱོན་འཛུགས་ནག་ཉེས་དེ་དག་ཐོག་མར་ཉེས་འཛུགས་
བྱས་ན། དེ་ལ་དེ་མཚུངས་ཀྱི་རྒྱལ་ཁ་འཐོབ་བཞིན་ཡོད་པ་རེད། ཡིན་ནའང་
གཅུང་མོ་ཁྱོད་ཀྱི་ཕྱོགས་ནས་འདི་འདྲའི་བསམ་ཚུལ་ཞིག་ཡོང་གི་རེད་ངས་ནམ་
ཡང་ཡིད་ལ་འཁོར་མ་མྱོང་། ཁྱོད་ཀྱིས་རང་ཉིད་ཁ་ཕྱོགས་ངེས་མེད་ཅིག་གི་
553-

གནས་སུ་དེད་ནས་དེ་རྗེས་གཞན་ལ་ཁག་འདོགས་དང་ཡ་ལ་འཛུགས་ཀྱིན་ཡོད་
པ་རེད། ཅེས་སྨྲས།
འདི་ནི་བྷི་ནོ་ཡིས་སུའུ་ཆར་རས་ཐ་རང་གི་སྲིང་མོ་ཞིག་གི་འབྲེལ་བའི་ས་
ལ་བཞག་སྟེ་མོ་ལ། གཅུང་མོ། ཞེས་བརྗོད་པ་ཐེངས་དང་པོ་ཡིན་པར་བརྟེན།
མོའི་རྣ་བ་གཉིས་ཀྱི་ནང་ལ་སྐད་ཆ་དེ་ཤིན་ཏུ་སྙན་པོ་ཞིག་རེད། གང་ཡིན་ཟེར་
ན། མོས་ཁོང་ཚོའི་བར་གྱི་བློ་ཐག་ཉེ་བོའི་འབྲེལ་ལམ་དེ་ཧ་ལམ་ཁོང་ཚོ་ཐོག་
མར་ཐུག་འཕྲད་བྱུང་བ་ནས་བཟུང་བྱུང་བ་ཞིག་ཏུ་ཚོར་བཞིན་ཡོད་པ་དང་། ད་
ལྟའི་ཆར་དེ་ནི་དངོས་ཡོད་ཀྱི་གནས་ལུགས་དང་དགའ་ཞིང་སྤྲོ་བའི་ལག་ལེན་
དངོས་ཀྱི་རྣམ་པ་ཞིག་ཏུ་གྱུར་ཡོད་པའི་རྒྱུ་མཚན་གྱིས་རེད།
གཉན་འཕྲང་ཅན་གྱི་དུས་སྐབས་འདིར། ཨ་ནན་དྷ་མོ་ཡེས་བསྐྱར་
དུ་ལོག་ནས་བུ་མོ་དེ་གཉིས་བྷི་ནོ་ལ་བཅོལ་གདམས་བྱས་ཡོད་པའི་འགན་འཁྲི
ཚུར་བླངས་ཏེ། བྷི་ནོ་འོག་ཤོད་དུ་ཕེ་རེ་ཤུ་བྷ་བྷུ་ཡི་ཞལ་ཏོག་གི་སྐོར་ལ་ལྟ་རྟོག་
བྱེད་དུ་བཏང་།
ནམ་ཞིག་ཕེ་རེ་ཤུ་བྷ་བྷུ་དང་ཁོའི་བུ་མོ་ཚོ་ནང་དུ་ལོག་པར་བྱེད་པའི་ཚེ་ཧ་
ལམ་ས་རུབ་ལ་ཉེ་བ་ཞིག་རེད། བྷི་ནོ་ཡིས་ཨ་ནན་དྷ་མོ་ཡེས་ལ། ཨ་མ། ངས་
ཁྱོད་ལ་དེ་རིང་ལས་ཀ་འདི་ལས་ལྷག་པ་གང་ཡང་བྱེད་འཇུག་གི་མིན། ཤོག
ཐོག་ཁང་དུ་འགྲོ་ཆོག་པ་གྱིས། ཞེས་སྨྲས།
བྷི་ནོ་ཡིས་ཁོ་རང་ཉིད་ལ་སྟངས་འཛིན་བྱེད་རྒྱུ་དེ་ཆེས་དཀའ་ཁག་ཆེན
པོ་ཞིག་ཏུ་གྱུར་པ་དང༌། ཁོས་ཨ་ནན་དྷ་མོ་ཡེས་ཐོག་ཁང་གི་བར་ཁྱམས་སུ་
ཁྲིད་ནས་ཁོ་རང་ཉིད་ཀྱི་ལག་པས་རྩྭ་གདན་ཞིག་ཐང་ལ་བཀྲམས་ཏེ་མོ་དེར་འདུག
-554·

བཅུག དེ་རྗེས་ཨ་ནན་དྷ་མོ་ཡེས་ཀྱིས། རེད། བྷི་ནོ། ག་རེ་འདུག ཁྱོད་
ཀྱིས་ང་ལ་ག་རེ་བཤད་འདོད་ཡོད། ཅེས་དྲིས།
བྷི་ནོ་ཡིས། གནས་ཚུལ་དམིགས་བསལ་བ་གང་ཡང་མེད། ང་ཁྱོད་
ཀྱི་ཁ་བརྡ་ལ་ཉན་འདོད་འདུག ཅེས་ལན་བརྒྱབས།
དོན་དངོས་སུ། བྷི་ནོ་ཨ་ནན་དྷ་མོ་ཡེས་ཀྱིས་ཕེ་རེ་ཤུ་བྷ་བྷུ་ཡི་བུ་མོ་རྣམས་
ཀྱི་ཐོག་ལ་ལྟ་ཚུལ་ཅི་འདྲ་ཞིག་བཟུང་ཡོད་མེད་ཀྱི་སོམ་ཉིའི་དྲ་རྒྱ་རུ་ཡོངས་སུ་
ཚུད་ནས་ཡོད་པ་ཞིག་རེད། ཨ་ནན་དྷ་མོ་ཡེས་ཀྱིས་སྐད་ཤུགས་ཆེན་པོའི་སྒོ་
ནས། རེད། ངས་ཁྱོད་ལ་བཤད། ཁྱོད་ཀྱིས་ག་རེ་བྱས་ནས་ང་ལ་ལས་ཀ་
བྱེད་མ་བཅུག་པར་འདིར་ཁྲིད་ཡོང་བ་ཡིན། ངའི་སེམས་ལ་ཁྱོད་ཀྱིས་ང་ལ་
དོན་དག་གལ་ཆེན་ཞིག་བརྗོད་དགོས་ཡོད་རྒྱུ་རེད་བསམ་བྱུང་། ཞེས་སྨྲས།
བྷི་ནོ་ཡིས། གལ་ཏེ་ངས་ཁྱོད་ཐོག་ཁང་འདིར་ཁྲིད་ཡོང་མེད་ན།
ཁྱོད་ཀྱིས་མཛེས་སྡུག་ལྡན་པའི་ནུབ་ཁའི་ཉི་ཟེར་དེ་ནམ་ཡང་མཐོང་གི་མ་
རེད། ཅེས་སྨྲས།
དངོས་གནས་ཕྱི་ཟླ་བཅུ་གཅིག་པའི་ཉི་མ་དེ་གྲོང་ཁྱེར་ཀ་ལི་ཀ་ཏཱའི་ཡང་
ཐོག་ཏུ་བཞུད་ནས་འགྲོ་བཞིན་ཡོད་ནའང་། དེ་ནི་སྐྱོ་ལྷང་ལྷང་གི་རྣམ་པའི་ནང་
དུ་ཚུད་ནས་ཡོད་པར་མ་ཟད། དེ་ལ་དམིགས་བསལ་གྱི་འོད་མདངས་རྒྱས་
པའི་མཛེས་སྡུག་གི་སྣང་ཆ་གང་ཡང་མེད་པར། དེ་ཡི་གསེར་མདོག་གི་བཀྲག་
མདངས་འབར་བའི་མཚར་སྡུག་ཐམས་ཅད། མཁའ་མཐའི་མུ་མཚམས་སུ་
འཕྲེད་ཉལ་བྱས་པའི་དུད་སྤྲིན་གྱི་གཡོག་ཁེབས་ཀྱིས་ཡོངས་སུ་བསྟིམས་ནས་
ཡོད་པ་ཞིག་རེད། ཡིན་ནའང་དགོང་མོ་འདིའི་རབ་རིབ་ཀྱི་ནུབ་ཁའི་ཉི་འོད་
555-

སྐྱོ་ལྷང་ངེ་བ་དེ་ཡང་བྷི་ནོ་ལ་ཚོན་མདངས་རྣམ་པར་འཚེར་བའི་མེ་ལྕེ་རབ་ཏུ་འབར་
བ་ཞིག་དང་མཚུངས་པ་ཞིག་ཡིན་པར་མ་ཟད། དེ་ནི་ཁོ་ལ་མཚོན་ན། འཛམ་
གླིང་གི་དངོས་པོ་ཡོད་དོ་ཅོག་ཁོའི་མཐའ་འཁོར་དུ་འདུས་ནས་ཁོ་ལ་འཐམ་འཁྱུད་
བྱེད་བཞིན་ཡོད་པ་ལ། དགུང་སྔོན་དབྱིངས་ཀྱི་ནམ་མཁའ་དེ་ཁོ་དང་ཆེས་ཐག་
ཉེ་ས་ཞིག་ཏུ་ཡོང་ནས་ཁོ་ལ་བྱིལ་བྱིལ་བྱེད་བཞིན་དུ། རང་གི་བདེ་སྡུག་གི་ཚོར་
བ་ཐམས་ཅད་ཁོའི་ཕྱོགས་སུ་འདྲེན་བཞིན་ཡོད་པ་ལྟ་བུ་ཞིག་རེད།
ཨ་ནན་དྷ་མོ་ཡེས་ཀྱིས། བུ་མོ་དེ་ཚོ་ཆེས་ཡིད་སེམས་འཕྲོག་པ་ཞིག་
རེད། ཅེས་འདྲི་རྩད་ཀྱི་ཚུལ་དུ་སྨྲས།
ཡིན་ནའང་དེ་ཙམ་ཞིག་གིས་བྷི་ནོ་ལ་འགྲིག་གི་མེད་པར་བརྟེན། ཁོས་
མུ་མཐུད་ནས་བརྗོད་གཞི་དེའི་ཕྱོགས་ལ་ཉེ་བའི་ཐོག་ཏུ་རྒྱུན་བསྲིང་རྒྱུའི་ཐོག་ལ་
འབད་བརྩོན་བྱས་ཏེ། ཕེ་རེ་ཤུ་བྷ་བྷུ་ཡི་ཁྱིམ་ཚང་གི་སྐོར་གྱི་ཞིབ་ཕྲའི་སྐད་ཆ་
མང་པོ་གཏམ་གླེང་བྱས། སྐད་ཆ་དེ་དག་ཐམས་ཅད་དུས་ཚོད་རིང་པོ་མ་འགོར་
བ་ཞིག་གི་ནང་དུ་བྱུང་ནའང་། བྷི་ནོ་ཡི་སྤྲོ་སེམས་ཀྱི་ཚོར་འདུ་རྣོན་པོ་དང་ཨ་
ནན་དྷ་མོ་ཡེས་ཀྱི་དགའ་མགུ་ཡི་རང་གི་གདུང་སེམས། ཁེར་རྐྱང་དུ་ཟུར་འཇོག་
བྱས་པའི་ཐོག་ཁང་གི་བར་ཁྱམས་དང༌། ཕྱི་ཟླ་བཅུ་གཅིག་པའི་དགོང་མོའི་
གྲིབ་ནག་མཐུག་པོ་རྣམས་གཞི་གཅིག་ཏུ་མཉམ་གཅིག་དུ་འཛོམས་ནས་མི་ཚང་
དེའི་ནང་གི་ལོ་རྒྱུས་ཀྱི་གནད་དོན་རེ་རེའི་ཐོག་ལ། དགེ་མཚན་ལྡན་པའི་སྒོ་
ནས་དུས་ཚོད་དང་ནུས་ཤུགས་ཡོད་ཚད་བཏང་།
ཨ་ནན་དྷ་མོ་ཡེས་ཀྱིས་གློ་བུར་དུ་དབུགས་རིང་ཞིག་འཐེན་པ་དང་ཆབས་
ཅིག གྷོ་ར་ཡིས་སུའུ་ཆར་རས་ཐ་ལ་གཉེན་སྒྲིག་བྱེད་རྒྱུ་ཞིག་བྱུང་ན། ང་ཅི་
-556-

འདྲའི་སེམས་པ་ཞིག་དགའ་ས་རེད་ཨང༌། ཞེས་སྨྲས།
བྷི་ནོ་དེ་མ་ཐག་ཏུ་ཡར་ལངས་པ་དང་ལྷན་ཅིག་ཏུ། དེ་ཏག་ཏག་རེད།
ངའི་སེམས་ལ་ཡང་དེ་ཡང་ཡང་འཁོར་བྱུང༌། ཨ་མ། སུའུ་ཆར་རས་ཐ་གྷོ་
ར་ལ་འོས་ཤིང་འཚམས་པ་ཞིག་རེད། ཅེས་སྨྲས།
ཨ་ནན་དྷ་མོ་ཡེས་ཀྱིས་བསམ་བློ་ཞིག་བཏང་སྟེ། ཡིན་ནའང་དེ་འདྲ་
ཞིག་འབྱུང་གི་རེད་དམ། ཞེས་སྨྲས།
བྷི་ནོ་ཡིས་སྐད་ཤུགས་ཆེན་པོ་ཞིག་བརྒྱབས་ཏེ། ག་རེ་བྱས་ནས་དེ་འདྲ་
མི་ཡོང་བ་རེད་དམ། ངས་སུའུ་ཆར་རས་ཐ་ཡི་སྣང་བ་རུ་གྷོ་ར་འགྲོ་བཞིན་མེད་
པ་ཞིག་ནམ་ཡང་མཐོང་མ་མྱོང་། ཞེས་སྨྲས།
ཨ་ནན་དྷ་མོ་ཡེས་ལ་གྷོ་ར་ཡིད་སེམས་དབང་དུ་སྡུད་པའི་འཐེན་ཤུགས་
ཀྱི་ནུས་པ་ཞིག་གི་ཤུགས་རྐྱེན་འོག་ཏུ་ཡོད་པ་ལ་དོ་སྣང་མ་བྱུང་བ་མིན་པ་དང་།
དེ་བཞིན་དུ་མོས་བྷི་ནོ་ཡིས་ཡང་ཡང་བཤད་པའི་སྐད་ཆའི་འགྲོས་ལ་ཚོད་དཔག
བྱས་ནའང་། སུའུ་ཆར་རས་ཐ་མོ་རང་ཉིད་ཀྱི་ངོས་ནས་ཁོ་སྣང་བ་འགྲོ་བཞིན་
ཡོད་པའི་ཚོར་སྣང་བྱུང་། དུས་ཡུན་ཅུང་ཟད་ཅིག་ལ་ཁུ་སིམ་མེར་བསྡད་རྗེས་
ཨ་ནན་དྷ་མོ་ཡེས་ཀྱིས། ངའི་དོགས་པ་དེ་སུའུ་ཆར་རས་ཐ་ཡིས་ཡུལ་སྲོལ་
ལམ་ལུགས་ལ་ཆགས་ཞེན་བྱེད་པའི་མི་ཚང་ཞིག་གི་ནང་དུ་གཉེན་སྒྲིག་བྱས་ཨེ་
ཡོང་སྙམ་པ་དེ་རེད། ཅེས་སྨྲས།
བྷི་ནོ་ཡིས། དྲི་བ་དེ་དེ་ལས་ལྡོག་པ་ཞིག་རེད། གྷོ་ར་ལ་ཁྱོད་ཀྱིས་བྷ་
རཱ་མོ་ཡི་ཁྱིམ་ཚང་ཞིག་གི་ནང་དུ་གཉེན་སྒྲིག་བྱེད་འཇུག་གི་ཡིན་ནམ། ཁྱོད་
ལ་དེའི་ཐོག་ཏུ་དགག་བྱ་གང་ཡང་མེད་དམ། ཞེས་སྨྲས།
557-

ཨ་ནན་དྷ་མོ་ཡེས་ཀྱིས། ང་ལ་དགག་བྱ་གཏན་ནས་མེད་ཅེས་ངས་ཁྱོད་
ལ་ཁ་ཚོན་བཅད་ནས་བཤད་ཆོག ཅེས་བཤད།
བྷི་ནོ་ཡིས་སྐད་ཤུགས་ཆེན་པོ་དང་བཅས། ཁྱོད་ལ་དངོས་གནས་དགག་
བྱ་མེད་དམ། ཞེས་དྲིས།
ཨ་ནན་མོ་ཡེས་ཀྱིས། ང་ལ་དེའི་ཐོག་ལ་དགག་བྱ་གཏན་ནས་མེད།
ཅེས་སྐྱར་བཟློས་ཤིག་བྱས་ཏེ། དེ་ལ་དགག་བྱ་ཅི་ཞིག་འབྱུང་གི་རེད་དམ། གཉེན་
སྒྲིག་དེ་ནི་ཚེ་སྲོག་གི་རྣམ་པར་ཤེས་པ་གཉིས་གཞི་གཅིག་ཏུ་དྲིལ་བའི་གནད་དོན་
གཅིག་རེད། གལ་ཏེ་ཚེ་སྲོག་གཉིས་གཞི་གཅིག་ཏུ་དྲིལ་བའི་གཉེན་སྒྲིག་ཅིག་
བྱུང་ན། གཉེན་སྒྲིག་ཆོ་གའི་ཞལ་འདོན་སོགས་གྱེར་འདོན་བྱེད་དགོས་པའི་
གནད་དོན་ཅི་ཞིག་འདུག གཉེན་སྒྲིག་གི་མཛད་སྒོའི་རྟེན་འབྲེལ་དེ་དཀོན་མཆོག་
དཔང་པོར་བཙུགས་ནས་རྒྱས་སྤྲོས་མེད་པའི་ཐོག་ནས་སྟབས་བདེ་བྱས་ཀྱང་
འཐུས་ཀྱི་རེད། ཅེས་སྨྲས།
བྷི་ནོ་ཡི་སེམས་ལ་ལྗིད་ཁོག་ཤིན་ཏུ་ཆེ་བའི་ཁུར་པོ་ཞིག་རང་གི་སེམས་
ཀྱི་ནང་ནས་ཡར་བཀྱགས་པ་ལྟར་དུ་ཚོར་བ་དང་བསྟུན་ཡིད་སེམས་རབ་ཏུ་སྤྲོ་
བའི་སྒོ་ནས། ཨ་མ། ཁྱོད་ཀྱིས་སྐད་ཆ་དེ་ལྟར་བཤད་པ་དེས། ངའི་ཡིད་
སེམས་ཡོངས་སུ་སྤྲོ་དགས་བརྟས་པ་བྱས་སོང་། གང་ལྟར་ཁྱོད་ལ་བསམ་བློ་
གུ་ཡངས་པོ་དེ་འདྲ་ཞིག་གང་ནས་བྱུང་བ་རེད་དམ། ཞེས་དྲིས།
ཨ་ནན་དྷ་མོ་ཡེས་གད་མོ་ཞིག་ཤོར་བ་དང་འབྲེལ། ག་རེ་འདུག གྷོ་
ར་ལས་བྱུང་བ་ཡིན་དང་ཡིན། ཞེས་ལན་བརྒྱབས།
བྷི་ནོ་ཡིས། ཡིན་ནའང་གྷོ་ར་ཡིས་གང་བཤད་པ་དེ་ཚོ་དེའི་ལྡོག་ཕྱོགས་
-558-

ཏག་ཏུག་ཅིག་རེད། ཅེས་དགག་པ་བྱས།
ཨ་ནན་དྷ་མོ་ཡེས་ཀྱིས། ཁོས་ག་རེ་བཤད་པ་དེ་ལ་གནད་དོན་ག་རེ་
འདུག གང་ལྟར་ངས་གང་ཤེས་པ་དེ་གྷོ་ར་ཡི་ས་ནས་རྟོགས་པ་ཞིག་ཡིན། འོན་
ཀྱང་མི་རང་ཉིད་དྲང་བདེན་ཞིག་ཡིན་མིན་དང་། མི་རང་ཉིད་ཀྱི་ནོར་འཁྲུལ་
རྣམས་མི་དང་མིའི་བར་ལ་དབྱེ་འབྱེད་བྱས་པ་ལས་བྱུང་བ་ཞིག་རེད། ངའི་
བུ། བྷ་རཱ་མོ་དང་ཡུལ་སྲོལ་ལམ་ལུགས་ལ་ཆགས་ཞེན་བྱེད་པའི་ཧིན་དྷུ་གཉིས་
ཀྱི་བར་ལ་མི་འདྲ་བའི་ཁྱད་པར་ཅི་ཞིག་འདུག་གམ། མི་དང་མིའི་ཚེ་སྲོག་གི་
ནང་ལ་དབྱེ་འབྱེད་ཀྱི་རྣམ་དབྱེ་གང་ཡང་མེད་པར་བརྟེན། དཀོན་མཆོག་གིས་
མི་རྣམས་གནས་གཅིག་ཏུ་མཉམ་དུ་འཛོམས་པར་བྱས་ཡོད་པར་མ་ཟད། དཀོན་
མཆོག་རང་ཉིད་ཀྱང་མི་རྣམས་ཀྱི་ཚེ་སྲོག་གི་ནང་དུ་ཕེབས་ཡོད་པ་རེད། དཀོན་
མཆོག་གིས་ཁོང་རང་ཉིད་མི་རྣམས་ལས་རྒྱང་ཐག་རིང་དུ་བཏང་ནས་སྡོད་རྒྱུ་
དང་། མི་རྣམས་ཕན་ཚུན་གཅིག་ཏུ་སྦྲེལ་ནས་སྡོད་རྒྱུའི་ལས་འགན་དེ་ཆོས་
ལུགས་དབྱེ་འབྱེད་དང་ལམ་ལུགས་འདྲ་མིན་གྱི་རྣམ་པའི་ཐོག་ལ་བཞག་ཡོད་
པ་ཞིག་རེད་དམ། ཞེས་སྨྲས།
བྷི་ནོ་ཡིས། ཨ་མ་ཁྱོད་ཀྱི་སྐད་ཆ་དེ་ཚོ་ང་ལ་སྦྲང་རྩི་ལྟ་བུའི་མངར་མོ་
ཞིག་རེད། ཅེས་བརྗོད་པ་དང་ཆབས་ཅིག་མགོ་བོ་ནང་དུ་བསྒུར་ནས་མོའི་ཞབས་
ཀྱི་རྡུལ་སྤྱི་བོར་བླངས་ཏེ། ང་ཁྱོད་དང་ལྷན་དུབསྡད་པའི་ཉི་མ་དེ་ཚོ་དངོས་གནས་
གྲུབ་འབྲས་ལྡན་པ་ཞིག་རེད། ཅེས་སྨྲས།། །།

ལེའུ་སུམ་ཅུ་སོ་བརྒྱད་པ།
༄༅། །སུའུ་ཆར་རས་ཐ་ཡི་ཨ་ནེ་ཧ་རེས་མོ་ཧེས་ནེས་འབྱོར་བ་ལ་
བརྟེན་ནས། ཕེ་རེ་ཤུ་བྷ་བྷུ་ཡི་ཁྱིམ་ཚང་གི་གནས་བབས་དེ་ལ་གང་ལ་གང་འཚམ་
གྱི་ཟིང་འཁྲུག་ལང་རྒྱུའི་འགོ་བརྩམས། གནས་ཚུལ་དེ་འགྲེལ་བཤད་མ་བརྒྱབས་
པའི་སྔོན་གྱི་ཁོང་ཚོའི་གནས་སྟངས་དེ་ཕལ་ཆེར་ཡག་ཐག་ཆོད་ཡོད་པ་ཞིག་རེད།
ཐོག་མར་སུའུ་ཆར་རས་ཐ་ཡི་ཨ་ནེ་ཧ་རེས་མོ་ཧེས་ནེས་ཀྱིས། རང་
ཉིད་ཀྱི་སྐོར་སུའུ་ཆར་ཐ་ལ་བཤད་པའི་སྐད་ཆ་རྣམས་མདོར་བསྡུས་ཤིག་བརྗོད་
ན། ང་ཁྱོད་ཀྱི་ཨ་མ་ལས་ལོ་གཉིས་ཆེ་ཞིང་། ངེད་གཉིས་ཀ་ང་ཚོའི་ཨ་ཕའི་
ཁྱིམ་དུ་བག་ཡངས་རྩེད་འཇོའི་དགའ་སྤྲོ་ལ་རོལ་བཞིན་པའི་སྐབས་ཀྱི་བྱམས་
བརྩེའི་གཟིགས་སྐྱོང་དེ་མཐའ་མེད་པ་ཞིག་རེད། དེའི་རྒྱུ་མཚན་ཅི་ཞིག་རེད་
དམ་ཞེ་ན། ཁྱིམ་ཚང་དེའི་ནང་དུ་བུ་མོ་ངེད་གཉིས་ཁོ་ན་ལས་གཞན་པའི་ཕྲུ་
གུ་གང་ཡང་མེད་པའི་རྒྱུ་མཚན་གྱིས་རེད། ང་ཚོའི་ཨ་ཁུ་ཨ་ཞང་རྣམས་ངེད་
-560·

གཉིས་ལ་ཤིན་ཏུ་བརྩེ་བ་ཆེན་པོ་ཡོད་པར་བརྟེན། ངེད་གཉིས་ལ་རྐང་རྗེན་དུ་
ཁྱིམ་གྱི་མཐའ་འཁོར་ན་ཡང་འགྲོ་འཇུག་རྒྱུ་དེ་སྲིད་མཐའ་ཙམ་ཞིག་རེད།
ནམ་ཞིག་ང་ལོབརྒྱད་དུ་སླེབས་པའི་ཚེ་ཡུལ་ཕལ་ཤཱན་ཡོད་པའི་ཁྱིམ་རྒྱུད་
ཆེན་པོའི་མི་ཚང་གྲགས་ཅན་ཞིག་གི་ནང་ལ་གཉེན་སྒྲིག་བྱས་པ་ཡིན། ཁོང་
ཚོ་ཇི་ལྟར་མངའ་ཐང་ལོངས་སྤྱོད་འཛོམས་པ་ཞིག་ཡིན་པ་དེ་ལྟར་དུ་རིགས་རྒྱུད་
སྐྱེ་ཁུངས་ཀྱང་མཐོན་པོ་ཡོད་པ་ཞིག་རེད། ཡིན་ནའང་ངའི་སྔོན་བསགས་ཀྱི་
ལས་དབང་དེ་བདེ་སྐྱིད་ལྡན་པའི་སྐལ་བ་ཡོད་པ་ཞིག་མ་རེད། གང་ཡིན་ཟེར་
ན། ངའི་ཨ་ཕ་དང་ངའི་ཁྱོ་གའི་ཨ་ཕ་གཉིས་ཀྱི་བར་ལ་བག་མའི་རྫོངས་སྐལ་
གྱི་ཐོག་ནས་འགལ་རྐྱེན་ནོར་འཁྲུལ་ཏོག་ཙམ་ཞིག་བྱུང་བར་བརྟེན། ངའི་ཁྱོ་
གའི་ནང་མི་གཉེན་ཚན་རྣམས་ཀྱིས་དུས་ཡུན་རིང་པོ་ཞིག་ལ། ངའི་ཨ་ཕའི་
རྒྱུ་ནོར་ལ་སྲི་ཚགས་བྱེད་པའི་རང་བཞིན་ཐོག་ལ་ལྟ་ཚུལ་ཞིག་བཟུང་སྟེ་ཁོང་ཚོའི་
དགོངས་པ་དྭངས་ཡོད་པ་མ་རེད། ཁོང་ཚོས་ང་ལ་གོ་རྒྱུ་ཡོད་པའི་འཇིགས་
སྐུལ་གྱི་སྐད་ཆ་ལྐོག་ཏུ་གྱུར་པ་ཁ་ཤས་ཤུགས་ལ་འཕངས་ཏེ་ངག་ནས། གལ་
ཏེ་ང་ཚོའི་བུ་ཡིས་བསྐྱར་དུ་གཉེན་སྒྲིག་བྱས་ན་ག་འདྲ་འདུག དེ་རྗེས་ཁོང་ཚོའི་
བུ་མོ་རྣམས་ཀྱི་གནས་སྟངས་ཅི་འདྲ་འགྱུར་བའི་ཐོག་ལ་ང་ཚོ་ལ་ལྟ་འདོད་འདུག་
ཅེས་རྗོད་ཀྱིན་འདུག
ནམ་ཞིག་ངའི་ཨ་ཕས་ངའི་ཉམ་ཐག་པའི་གནས་སྟངས་སྐྱོ་བོ་དེ་མཐོང་
བའི་སྐབས་སུ། ཁོས་མནའ་བསྐྱལ་ཏེ་ཁོ་རང་གི་བུ་མོ་གཞན་པ་དེ། ཁྱིམ་
ཚང་ཕྱུག་པོ་ཞིག་གི་ནང་དུ་གཏན་ནས་གཉེན་སྒྲིག་བྱེད་མི་འཇུག་རྒྱུའི་དམ་བཅའ་
བཞག་པ་རེད། དེར་བརྟེན་ཁྱོད་ཀྱི་ཨ་མའི་ཆེད་དུ་འབྱོར་ཕྱུག་ལྡན་པའི་གཉེན་
561-

སྒྲིག་ལས་འོང་པའི་རོགས་ཟླ་ཞིག་འཚོལ་སྒྲུབ་མ་བྱས་པ་རེད། ངའི་ཁྱོ་གའི་
ནང་ཚང་གི་ཁྱིམ་གྱི་མི་འབོར་དེ་ཧ་ཅང་གི་མང་པོ་ཞིག་རེད། ང་ལོ་དགུ་ཙམ་
ཞིག་ལ་སླེབས་པའི་སྐབས་སུ། ངས་ཁོང་ཚོའི་བཟའ་མི་དྲུག་ཅུ་བདུན་ཅུ་ཞིག་
ལ་ཟས་གཡོ་བའི་བྱ་བ་བྱེད་དགོས་བྱུང་། ང་ལ་ནམ་ཡང་ང་རང་ཉིད་ཀྱི་ལྟོ་
ཆས་དེ་ཁོང་ཚོ་ཚང་མ་ལ་བསྙེན་བཀུར་བྱས་རྗེས་མ་གཏོགས་རག་མ་མྱོང་། དེ་
ཡང་ཁོང་ཚོའི་ཟ་འཕྲོ་འཐུང་ལྷག་རྣམས་རེད། མཚམས་མཚམས་ལ་འབྲས་
དང་ལྡ་ལི་མ་གཏོགས་གང་ཡང་ལུས་མི་འདུག ང་རང་ཉིད་ཀྱི་ལྟོ་ཐུན་དང་
པོ་དེ་ཇི་ལྟར་འགོར་འགྱང་བྱེད་ཐུབ་པ་དེ་ལྟར་བྱས་ནས་ཆུ་ཚོད་བཅུ་གཉིས་ཐོག་
ལ་ཟ་བཞིན་ཡོད། མཚམས་མཚམས་ལ་ཕལ་ཆེར་དགོང་མོ་བར་དུ་ཡང་ང་
ལ་ཇ་ཐུན་དང་པོ་དེ་རག་གི་མི་འདུག དགོང་མོའི་མཚམས་སུ་ཇ་ཐུན་དང་པོ་
རག་རྗེས་ངས་ཡང་བསྐྱར་ཁོ་ཚོ་ལ་དགོས་ཟས་གྲ་སྒྲིག་བྱས་ཏེ་ཕུལ་དགོས་ཤིང་།
ང་རང་ཉིད་ཀྱི་དགོང་མོའི་བཟའ་བཏུང་དེ་ང་ལ་མཚན་དཀྱིལ་གྱི་ཆུ་ཚོད་བཅུ་
གཅིག་དང་བཅུ་གཉིས་ལ་སླེབ་རག་བར་དུ་རག་གི་མི་འདུག ང་ལ་དེར་དམིགས་
བསལ་དུ་བཀོད་སྒྲིག་བྱས་པའི་ཉལ་ས་གང་ཡང་མེད་པར་བརྟེན། ང་ལ་སུ་
ཞིག་གི་ཕྱོགས་ནས་ཉལ་ས་རག་ན་དེར་ཕྱིན་ཏེ་ཉལ་བཞིན་ཡོད་པར་མ་ཟད།
མཚམས་མཚམས་ལ་མཐའ་ན་རྩྭ་གདན་ཙམ་ཡང་མེད་པར་ཉལ་བསྡད་པ་ཡིན།
བསམ་བཞིན་དུ་ང་སྣང་མེད་དུ་བཞག་པའི་ཤུགས་རྐྱེན་འོག་ནས་ངའི་ཁྱོ་ག་
ལ་ཡང་དེའི་གནོན་ཤུགས་ཀྱི་ཕམ་ཁ་བྱུང་མེད་པ་ཞིག་མ་རེད། ཁོས་དུས་ཡུན་
རིང་པོ་ཞིག་ལ་ང་དང་རྒྱང་ཐག་བཀྱེད་ནས་བསྡད་སོང༌། ནམ་ཞིག་ང་ལོ་བཅུ་
བདུན་དུ་སླེབས་པའི་སྐབས་སུ་ངའི་བུ་མོ་མོ་ནོ་རཱ་མ་སྐྱེས་པ་རེད། ང་ལ་བུ་མོ་ཞིག་
--562-

སྐྱེས་པའི་རྒྱུ་མཚན་ལ་བརྟེན་ནས་ངའི་གནས་སྟངས་སྔར་ལས་ཀྱང་སྡུག་ཏུ་ཕྱིན་
སོང་། ཡིན་ནའང་དེ་ལ་མ་ལྟོས་པར་ངའི་བུ་མོ་ཆུང་ཆུང་དེ་ང་ལ་མཚོན་ན་མཐོང་
ཆུང་ཁྱད་གསོད་ཀྱི་དཀའ་ངལ་མཐའ་དག་གི་ཁྲོད་ནས་སྤྲོ་དགའ་བླ་ན་མེད་པ་དང་།
སེམས་གསོ་ཁྱད་དུ་འཕགས་པ་ཞིག་རེད། ཁྱིམ་ཚང་དེའི་ནང་གི་བུ་མོ་མོ་རང་གི་
ཨ་ཕ་དང་གཞན་གཉེན་ཉེ་སུ་ཞིག་གིས་ཀྱང་བྱམས་བརྩེའི་གོ་སྐབས་ཤིག་མོ་ལ་མི་
སྤྲོད་ནའང་། བུ་མོ་མོ་ནོ་རཱ་མ་ཇི་ལྟར་ངས་གཅེས་སྐྱོང་བྱེད་ཡུལ་ཞིག་ཏུ་གྱུར་པ་
དེ་ལྟར་དུ་ངའི་ཚེ་སྲོག་ངོ་མའི་བརྩེ་བ་སྤྲོད་ཡུལ་ཞིག་ཏུ་ཡང་གྱུར།
ལོ་གསུམ་གྱི་རྗེས་སུ་ང་ལ་བུ་ཞིག་སྐྱེས་པ་དང་། དེ་ལ་བརྟེན་ནས་ངའི་
གནས་སྟངས་དེ་ལ་འགྱུར་བ་ཕྱིན་ཏེ། མཐའ་མཇུག་ཏུ་ང་རང་ཉིད་ཀྱི་གནས་
བབས་ལ་འཚམས་པའི་ཐོབ་ཐང་སྟེ། ཁྱིམ་ཚང་དེའི་ཁྱིམ་བདག་མ་ལྟ་བུའི་གོ་
ས་རག་བྱུང་། ངས་རང་ཉིད་ཀྱི་ཁྱོ་གའི་ཨ་མ་ནམ་ཡང་མཐོང་མ་མྱོང་། ཁོའི་
ཨ་ཕ་དེ་མོ་ནོ་རཱ་མ་སྐྱེས་ནས་ལོ་གཉིས་ཕྱིན་པའི་མཚམས་ལ་འདས་སོང་། ཁོ་
གྲོངས་པའི་རྗེས་སུ་ངའི་ཁྱོ་ག་དང་ཁོའི་སྤུན་མཆེད་གཞོན་པ་རྣམས་ཁྱིམ་ཚང་
དེའི་རྒྱུ་དངོས་རྣམས་བགོ་བཤའ་རྒྱག་རྒྱུའི་དོན་དུ་ཁྲིམས་ཐོག་ལ་ཕྱིན་པར་བརྟེན།
ཁོ་ཚོའི་རྒྱུ་ནོར་མང་པོ་ཞིག་ཁྲིམས་དང་གྱོད་གཞིའི་ཐོག་ལ་འཕྲོ་བརླག་ཏུ་ཕྱིན་
པར་མ་ཟད། མཐའ་མཇུག་ཏུ་ཁོང་ཚོ་སྤུན་མཆེད་རྣམས་ཁ་བྲལ་སོང་།
ནམ་ཞིག་མོ་ནོ་རཱ་མ་གཉེན་སྒྲིག་བྱེད་རྒྱུའི་ལོ་ཚོད་ལ་སླེབས་ཡོད་པའི་སྐབས་
སུ། ངའི་སེམས་ལ་ངས་ཡུན་རིང་པོར་མོ་མཐོང་ཐུབ་རྒྱུ་མ་རེད་སྙམ་པའི་དོགས་
པ་སྐྱེས་ནས་ང་ལ་དངངས་སྐྲག་ཆེན་པོ་སྐྱེས་བྱུང༌། དེར་བརྟེན་ངས་མོ་ཡུལ་
ཕལ་ཤཱ་ནས་ལེ་དབར་བཅུ་ཙམ་གྱི་ས་ན། སིམ་མུ་ལ་ཞེས་འབོད་པའི་གྲོང་གསེབ་
563-

ཅིག་ཡོད་པ་དེའི་ནང་དུ་གཉེན་སྒྲིག་བྱེད་བཅུག་པ་ཡིན། མག་པ་དེ་གཞན་
དང་མི་འདྲ་བའི་གཞོན་སྐྱེས་ཡག་མདོག་ཁ་བོ་ཞིག་དང་སྤྱིར་བཏང་གི་མི་དཀྱུས་
མ་ཞིག་རེད། ཁོའི་གཟུགས་དབྱིབས་ཁྱད་ཆོས་རྣམས་ཇི་ལྟར་ཕོ་ཉམས་དོད་
པོ་ཞིག་ཡིན་པ་དེ་ལྟར་དུ་ཁོའི་གདོང་པ་ཡང་དཀར་དམར་ལྡན་པ་ཞིག་དང་།
ཁོའི་ནང་མི་རྣམས་ཀྱང་ལྟོ་གོས་མཐུན་རྐྱེན་ལེགས་པར་འཛོམས་པ་ཞིག་རེད།
མཐའ་མཇུག་ཏུ་ངའི་སྐྱེ་བ་སྔོན་མའི་ལས་ངན་པའི་བག་ཆགས་ཀྱིས་ངའི་
མདུན་དུ་འཚང་ཀ་མ་བརྒྱབས་པའི་སྔོན་ལ། དཀོན་མཆོག་གིས་ང་ལ་བདེ་
སྐྱིད་ཀྱི་བྲོ་བ་དུས་ཡུན་ཐུང་ངུ་ཞིག་གི་རིང་ལ་ཅུང་ཟད་ཅིག་མྱང་བཅུག་སོང༌།
ནམ་ཞིག་དེ་མཇུག་རྫོགས་པ་ལ་ཉེ་བར་མ་ཕྱོགས་པའི་སྐབས་སུ་ངས་སྔོན་ཆད་
མྱངས་པའི་དཀའ་སྡུག་གི་འཚོ་བ་དང༌། ལོ་མང་པོའི་རིང་དུ་སུ་ཞིག་གིས་ཀྱང་
བདག་སྐྱོང་མ་བྱས་པར་སྣང་མེད་དུ་བཞག་པ་ཐམས་ཅད་གཙང་སེལ་བྱས་པ་
ལྟ་བུའི་སྣང་བ་བྱུང་། སྤྲོ་སྐྱིད་དེའི་མཇུག་ལ་ཕྱོགས་པའི་བར་དུ་ང་ལ་རང་གི་
ཁྱོ་གའི་བརྩེ་དུང་དང་། བརྩི་འཇོག་ཐོབ་པར་མ་ཟད། མཐའ་ན་ཁོས་བྱ་བ་
གལ་ཆེན་ཞིག་བསྒྲུབ་དགོས་བྱུང་ནའང་ཐོག་མར་ང་དང་ལྷན་དུ་གྲོས་མོལ་མ
བྱས་པར་གཏན་ནས་དོན་དེ་ལ་མི་འཇུག་པ་ཞིག་ཏུ་གྱུར། ཡིན་ནའང་དེ་ནི་
མུ་མཐུད་དུ་གནས་རྒྱུ་མ་བྱུང་བར། བཤལ་སྐྱག་གི་ནད་ཡམས་ཁྱབ་གདལ་
ཆེ་བ་ཞིག་ང་ཚོའི་གྲོང་ནང་དུ་བྱུང་སྟེ་ཉི་མ་བཞི་ཡི་ནང་ཚུད་དུ་ངའི་ཁྱོ་ག་དང་བུ་
གཉིས་ཚེ་ལས་འདས་པར་མ་ཟད། དཀོན་མཆོག་གིས་ང་ལ་དེ་ལྟ་བུའི་སྡུག་
བསྔལ་སྐྱེ་བོ་སུ་ཞིག་གིས་ཀྱང་བཟོད་པར་དཀའ་བ་ཙམ་དུ་མ་ཟད། ཡིད་ལ་
དྲན་ཙམ་ཡང་བྱེད་མི་ཕོད་པ་དེ་ཉམས་སུ་མྱོང་འཇུག་རྒྱུའི་ཆེད་དུ་ང་ངེས་པར་
564

དུ་གསོན་པོར་འཚོ་བཅུག་པ་ཞིག་རེད།
དེ་རྗེས་རིམ་བཞིན་ང་རང་གི་བུ་མོའི་ཁྱོ་ག་དེ་ངོ་ཤེས་བྱུང་། སུ་ཞིག་གི་
སེམས་ལ་དུག་ཅན་གྱི་སྦྲུལ་ལྟ་བུའི་མི་ཞིག་ཡིད་སེམས་ཡོངས་སུ་འཕྲོག་པའི་ཕྱི་
རོལ་གྱི་ལྟོ་བ་ན་སྦས་ནས་ཡོད་པ་ཡིད་ལ་འཁོར་ཐུབ་རྒྱུ་རེད་དམ། ངའི་བུ་མོས་
ང་ལ་ནམ་ཡང་མོའི་ཁྱོ་ག་གྲོགས་པོ་ངན་པ་དང་ལྷན་དུ་འདུ་འཛོམས་བྱས་ནས་
ཆང་རག་འཐུང་སྟེ། བག་མེད་བྱེད་བཞིན་ཡོད་པའི་སྐོར་བཤད་མ་སོང༌། ནམ་
ཞིག་ཁོ་ངའི་འཁྲིས་སུ་ཡོང་ནས་ཡར་མར་སྣ་ཚོགས་ལ་ཁ་གཡར་ནས་འཇབ་
མཁས་བསླུ་བྲིད་ཀྱི་སྒོ་ནས་ངའི་ལག་པ་ནས་སྒོར་མོ་འཁྱེར་བའི་ཚེ། ང་ལ་དེ་
ལས་ཀྱང་དགའ་ཚོར་ཆེན་པོ་བྱུང་། གང་ཡིན་ཟེར་ན། འཛམ་གླིང་འདིའི་
ནང་དུ་སྐྱེ་བོ་སུ་ཞིག་གི་ཆེད་དུ་ཡང་ངས་སྒོར་མོ་ཉར་ཚགས་བྱེད་དགོས་མེད་པའི་
རྒྱུ་མཚན་གྱིས་རེད།
གང་ལྟར་ཡང་མི་རིང་བར་ངའི་བུ་མོས་ང་ལ་དེ་ལྟར་སྒོར་མོ་གཡར་རྒྱུའི་
ཐོག་ལ་བཀག་སྡོམ་བྱེད་རྒྱུའི་འགོ་བཙུགས་པ་དང་ཆབས་ཅིག་དོགས་ཟོན་
བསླངས་ཏེ། ཁྱོད་ཀྱིས་ཁོ་ལ་སྒོར་མོ་ལག་ཏུ་ཡོང་བཅུག་ནས་ཁོ་འཕྲོ་བརླག་
ཁོ་ན་གཏོང་གི་ཡོད་པ་རེད། ཁོ་ལ་སྒོར་མོ་དེ་ཚོ་རག་པའི་རྗེས་སུ་ཁོས་དེ་ཚོ་
གང་ཞིག་ཏུ་འཕྲོ་བརླག་ཏུ་གཏོང་གི་ཡོད་མེད་དེ་སུ་ཞིག་གིས་ཀྱང་མི་ཤེས་པ་ཞིག་
རེད། ཅེས་བརྗོད་སོང་། ངའི་སེམས་ལ་དེ་ནི། མོ་ནོ་རཱ་མ་ཡི་སེམས་ལ་རང་
གི་བཟའ་ཟླ་ཡིས་ཉེ་འབྲེལ་རྣམས་ཀྱི་ས་ནས་སྒོར་མོ་བླངས་པ་དེ་ཁོ་རང་ཉིད་ཀྱི་
ནང་མི་ཉེ་འབྲེལ་ཚོའི་ཁྲོད་དུ་ཁོ་རང་ཉིད་ངེས་པར་དུ་ངོ་ཚ་དགོས་པ་ཞིག་ཡིན་
པ་ཁོ་ན་ལ་དངངས་སྐྲག་སྐྱེས་པ་ཡིན་རྒྱུ་རེད་བསམ་བྱུང་། དེ་ལྟར་ངས་ལྐུགས་
565-

རྟགས་བསྟན་ནས་ཁོ་ལ་གསང་བའི་སྒོ་ནས་སྒོར་མོ་སྤྲད་པ་དང་སྒོར་མོ་དེ་ཚོས་
ཁོ་འཕྲོ་བརླག་ཏུ་འགྲོ་བའི་ལམ་ཀའི་ཐོག་ལ་ཁྲིད་ཕྱིན་པ་རེད། ནམ་ཞིག་ངའི་
བུ་མོས་དེ་ཚོ་ཧ་གོ་བའི་ཚེ་མོ་ངུ་ཞོར་དུ་ངའི་འགྲམ་དུ་ཡོང་ནས་གནས་ཚུལ་མཐའ་
དག་ཕྱི་གསལ་ནང་གསལ་བྱས་ནས་བརྗོད་སོང་།
དེ་རྗེས་ང་འ་ཆད་འུ་ཐུག་གི་ནང་དུ་ལྷུང་ནས། ངའི་སྙིང་གི་འཕར་ལྡིང་
ཇི་ལྟར་བྱས་ཡོད་མེད་དེ་ཁྱོད་ཀྱིས་ཚོད་དཔག་དང་ཡིད་ལ་འཁོར་ཐུབ་པར་མ་
ཟད། ངའི་ཁྱོ་གའི་སྤུན་མཆེད་ཆུང་བ་རྣམས་ཁོའི་མིག་དཔེ་ལྟ་ས་དང་ཁོ་ཉམས་
ཉེས་སུ་འགྲོ་བའི་སྐུལ་མ་གཏོང་མཁན་ལྟ་བུ་ཞིག་ཏུ་གྱུར། ནམ་ཞིག་ངས་ཁོ་
ལ་སྒོར་མོ་སྤྲོད་རྒྱུའི་མཚམས་བཞག་ཚེ། ཁོའི་སེམས་ལ་ངའི་བུ་མོ་དེ་ཁོ་ལ་སྒོར་
མོ་རག་རྒྱུའི་འགོག་རྐྱེན་གྱི་གཞི་རྩ་རུ་སོམ་ཉི་བྱས་ཏེ། ཁོས་གསང་བའི་ཐོག
ནས་ངའི་རྩ་ནས་སྒོར་མོ་ལེན་རྒྱུའི་ཐབས་ཤེས་ཐམས་ཅད་བློས་བཏང་ནས་མོ་
ནོ་རཱ་མ་ལ་ཆེས་གདུག་རྩུབ་ཆེ་བའི་སྒོ་ནས་སྤྱོད་པ་ངན་པ་སྟོན་རྒྱུའི་འགོ་བཙུགས་
པར་མ་ཟད། མཐའ་ན་ཕྱི་ལོགས་ཀྱི་མི་རྣམས་ཀྱི་མདུན་ནས་ཀྱང་མོ་ལ་མཐོང་
ཆུང་ཁྱད་གསོད་བྱེད་རྒྱུ་ལ་ཐེ་ཚོམ་མེད་པ་ཞིག་ཏུ་གྱུར་པར་བརྟེན། ངས་ཁོ་
དམྱལ་བ་ལྟ་བུའི་བཟོད་པར་དཀའ་བའི་གནས་ཤིག་ཏུ་འགྲོ་བཞིན་ཡོད་པ་ཡོངས་
སུ་ཤེས་བཞིན་དུ། མོས་མ་མཐོང་ས་ནས་ཁོ་ལ་སྒོར་མོ་སྤྲད་དེ་ཁོ་ལ་རོགས་
སྐྱོར་བྱེད་དགོས་བྱུང་། ཡིན་ནའང་དེ་མིན་ངས་ཁོ་ལ་བྱེད་ཐུབ་པ་ག་རེ་འདུག
གམ། ངས་མོ་ནོ་རཱ་མ་ཡིས་དེ་ལྟར་དཀའ་སྡུག་མནར་གཅོད་ཅིག་མྱོང་གི་ཡོད་
པ་ལ་སྣང་མེད་དུ་བཟོད་བསྲན་ཅམ་འཇོག་བྱེད་ཐུབ་མ་སོང་།
དེ་རྗེས་ཉི་མ་ཞིག་ལ། ཉི་མ་དེ་ད་ལྟ་ཡང་ངའི་སེམས་ལ་གསལ་པོར་དྲན་
-566-

ཐུབ་ཀྱིན་འདུག དེ་ཕྱི་ཟླ་གཉིས་པའི་ཟླ་མཇུག་ཏུ་སླེབས་ལ་ཉེ་བའི་སྐབས་ཤིག་རེད།
ཉི་མ་དེའི་གནམ་གཤིས་དེ་ནམ་རྒྱུན་དང་མི་འདྲ་བར་ཞོགས་པ་སྔ་བོ་ནས་ཚ་བོ་ཞིག་
རེད། ང་ཚོས་ཕན་ཚུན་གཅིག་གིས་གཅིག་ལ་མེ་ཏོག་ལྡུམ་རའི་རྒྱབ་ལོགས་ཀྱི
ཨམ་ཤིང་རྣམས་ཀྱི་འབྲས་བུ་རྣམས་མེ་ཏོག་གི་ལོ་མ་རྣམས་དང་ལྷན་དུ་ཁ་འབུས་
ནས་ལྗིད་ཀྱིས་ནོན་འདུག་པ་དང་ཆབས་ཅིག་འབྲས་བུ་སྨིན་འདུག ཅེས་སྐད་ཆ་
བཤད་ནས་བསྡད་པ་ཡིན། ཉིན་གུང་དཀྱིལ་ལ་འགྱོགས་བྱམས་ཤིག་ཡོང་ནས་
ང་ཚོའི་སྒོའགྲམ་དུ་བསྡད་སོང་། འགྱོགས་བྱམས་དེའི་ནང་ནས་མོ་ནོ་རཱ་མ་ཕྱིར་
ཐོན་ཞིང་། མོའི་ངོ་གདོང་ལ་འཛུམ་མདངས་ཤིག་ལངས་འདུག་པ་དང་ཆབས་
ཅིག་ངའི་མདུན་དུ་ཡོང་ནས་རྐང་པའི་རྡུལ་དེ་སྤྱི་བོར་བླངས་སོང་།
ངས་སྐད་ཤུགས་ཆེན་པོ་དང་བཅས་རེད། མོ་ནོ། གནས་ཚུལ་ག་རེ་
བྱུང་སོང་ཞེས་དྲིས་པ་ཡིན།
མོའི་ངོ་གདོང་ན་ད་དུང་འཛུམ་མདངས་ལངས་འདུག ང་ལ་གནས་
ཚུལ་གསར་པ་ཁྱོད་ལ་བཤད་རྒྱུ་མེད་ན་ང་རང་གི་ཨ་མ་ལ་ཐུག་པར་ཡོང་ཆོག་
གི་མ་རེད་དམ། ཞེས་མོས་བགད་ཞོར་དུ་བཤད་སོང་།
ངའི་བུ་མོའི་ཁྱོ་གའི་ཨ་མ་དེ་བུད་མེད་མ་རབས་ཀྱི་རིགས་ཤིག་མ་རེད།
མོས་ང་ལ་ལན་ཞིག་བསྐུར་འདུག་པ་ནི། མོ་ནོ་རཱ་མ་ལ་ཕྲུ་གུ་འཁོར་འདུག་སྟབས།
ཕྲུ་གུ་བཙའ་རག་བར་དུ་ངས་བལྟས་ན་མོ་རང་གི་ཨ་མ་དང་ལྷན་དུ་བསྡད་ན་
ཡག་གི་རེད་བསམ་གྱིན་འདུག ཅེས་བརྗོད་འདུག ངའི་སེམས་ལ་རང་བཞིན་
ལྷན་སྐྱེས་ཀྱི་སྒོ་ནས་དེ་ནི་རྒྱུ་མཚན་ལྡན་པ་ཞིག་རེད་བསམ་བྱུང་། མོ་གནས་
སྟངས་དེ་འདྲ་ཞིག་གི་ནང་དུ་ཡོད་པའི་སྐབས་སུ་ཡང་། མོའི་ཁྱོ་གས་མོ་ལ་རྡུང་
- 567-

རྡེག་བྱེད་ཀྱིན་ཡོད་པ་ངས་ཇི་ལྟར་ཚོད་དཔག་བྱེད་ཐུབ་རྒྱུ་རེད་དམ། རྒྱུ་མཚན་
དེ་འདྲ་ཡིན་དུས། མོའི་ཁྱོ་གའི་ཨ་མས་དེའི་མཇུག་འབྲས་སྟབས་མ་ལེགས་
པ་ཞིག་འབྱུང་མི་ཡོང་ངམ་སྙམ་ནས་མོ་ལ་འཇིགས་སྐྲག་སྐྱེས་ཏེ། ཐབས་ལམ་
འདི་འདྲ་ཞིག་བཙལ་ཏེ་འཕྲལ་དུ་མོ་ངའི་སར་བཏང་འདུག
མོ་ནོ་རཱ་མ་དང་མོའི་ཁྱོ་གའི་ཨ་མ་གཉིས་ཀས་དེ་ལྟར་ཁ་མཐུན་བྱས་ནས་
ང་མུན་ནག་གི་ཁྲོད་དུ་བཅུག་འདུག ནམ་ཞིག་མོས་གཟུགས་པོ་ཁྲུས་བཤལ་
བྱེད་པའི་སྐབས་སུ། སྣུམ་དང་བྱུག་མར་ཁྱེར་ནས་མོའི་གཟུགས་པོ་ལ་བསྐུ་
མཉེ་ཕུར་ཕུར་བྱེད་རྒྱུའི་སྐོར་བཤད་དུས། མོས་རྟག་ཏུ་གནས་ཚུལ་གཞན་དང་
གཞན་ལ་ཁ་གཡར་ནས་ང་ལ་དེ་ལྟར་བྱེད་འཇུག་གི་མི་འདུག དེ་ནི་མོས་ང་
ལ་རང་གི་ཁྱོ་གས་མོ་ལ་ཉེས་རྡུང་བཏང་སྟེ། ལུས་པོའི་སྟེང་དུ་སྐྲངས་འབུར་
སོགས་ཀྱི་རྟགས་མཚན་ཡོད་པ་རྣམས་སྟོན་མ་འདོད་པས་རེད་འདུག
ངའི་བུ་མོའི་ཁྱོ་ག་ཐེངས་ཁ་ཤས་ངའི་འཁྲིས་སུ་ཡོང་སྟེ། དོན་མེད་རྙོག་
འཛིང་བྱས་ཏེ་ཁོའི་བཟའ་ཟླ་ཕྱིར་འཁྲིད་རྒྱུའི་འབད་བརྩོན་བྱས་སོང་། གང་
ཡིན་ཟེར་ན། ཁོས་མོ་ང་དང་མཉམ་དུ་དུས་ཡུན་ཅི་ཙམ་ཞིག་གི་རིང་དུ་བསྡད
པ་དེ་ཡི་རིང་དུ། ཁོ་ལ་ངའི་ས་ནས་སྒོར་མོ་གཡོ་འཕྲོག་བྱེད་ཐབས་གཏན་ནས་
མེད་པ་ཤེས་ཀྱིན་ཡོད་པའི་རྒྱུ་མཚན་ཀྱིས་རེད། ཡིན་ནའང་དུས་ཚོད་འདི་
མཚམས་བཞག་པའི་རྗེས་དེ་ཡང་ཁོ་ལ་འགལ་རྐྱེན་བར་ཆད་དུ་འགྱུར་བ་ཞིག་
རེད། འོན་ཀྱང་མོ་ནོ་རཱ་མ་དངོས་སུ་ཡོད་པའི་སྐབས་དེར། ཁོས་ང་ལ་ཁ་
གསངས་ཏེ་སྒོར་མོ་གཡར་རྒྱུའི་ཐོག་ལ་སུན་གཙེར་བྱེད་རྒྱུའི་གློ་བུར་གྱི་ཟུར་གཟེར་
མེད་པར་མ་ཟད། མོ་ནོ་རཱ་མ་མོ་རང་ཉིད་གཡོ་མེད་དུ་རང་ཚུགས་བརྟན་པོར་
—568-

བསྡད་དེ། ང་ལ་ཁོའི་སྐད་ཆ་ལ་ཉན་རྒྱུའི་ཕྱོགས་ལ་དགག་བྱ་བྱེད་ཀྱིན་འདུག
ཡིན་ནའང་ངའི་བུ་མོའི་ཁ་གཏད་དུ་ལངས་པའི་ཁོའི་གཏུམ་དྲག་གི་འཇིགས་སྣང་
དེས་ཕལ་ཆེར་ང་ཚད་ལས་བརྒལ་བའི་གནས་སྟངས་ཉམ་ཐག་པ་ཞིག་གི་ཐོག་
ལ་བསྐྱལ་སོང༌། མཐའ་མཇུག་ཏུ་མོ་ནོ་རཱ་མ་ཡིས། ཨ་མ། ངས་ཁྱོད་ཀྱི་
དངུལ་ཁང་གི་འཛིན་ཡིག་ཉར་ཆོག་པ་གྱིས། ཞེས་བརྗོད་པ་དང་ཆབས་ཅིག
མོས་ངའི་རྒྱུ་དངོས་ཀྱི་སྒམ་ཆུང་དང་ལྡེ་མིག་ཁྱེར་ནས་ཕྱིན་སོང་།
ནམ་ཞིག་ངའི་བུ་མོའི་མག་པས་ཕྱིན་ཆད་ངའི་ས་ནས་སྒོར་མོ་རག་པའི་
གོ་སྐབས་མེད་པ་དང་། མོ་ནོ་རཱ་མ་ཡི་ཐག་གཅོད་དེ་ལ་གཡོ་འགུལ་གཏན་ནས་
གཏོང་མི་ཐུབ་པ་ཤེས་དུས། ཁོས་རང་གི་བཟའ་ཟླ་ཕྱིར་ནང་དུ་ལོག་རྒྱུའི་ཐོག་
ལ་གནོན་བཙིར་བྱས་སོང་། ངས་མོ་ནོ་རཱ་མ་ཡི་སེམས་ཁ་བསྒྱུར་ཐབས་བྱས་
ཏེ། བརྩེ་བའི་བུ་མོ། ཁོ་ལ་དགོས་པའི་དངོས་པོ་དེ་ཚོ་ཁོ་ལ་སྤྲད་རོགས། དེ་
མིན་གཞན་ཁོ་བློས་བཏང་ན་མ་གཏོགས། ཁོ་དུས་ཡུན་ཅི་ཙམ་ཞིག་གི་བརྒྱུད་
རིམ་ཁྲོད་དུ་གནས་སྟངས་འདིའི་ཐོག་ལ་འགྲོ་རྒྱུ་ཡིན་མིན་དེ་སུ་ཞིག་གིས་ཤེས་
ཐུབ་རྒྱུ་རེད་དམ། ཅེས་བཤད་པ་ཡིན།
ཡིན་ནའང་ངའི་བུ་མོ་བྱ་བ་ཁ་ཤས་ཀྱི་ཐོག་ལ་ཇི་ལྟར་རང་ཚུགས་བརྟན་
པོ་ཡོད་པ་དེ་ལྟར་དུ། བྱ་བ་ཁ་ཤས་ཀྱི་ཐོག་ལ་ལྷོད་ཡངས་ཡོད་པ་ཞིག་མིན།
མོས། ཨ་མ། དེ་འདྲ་གཏན་ནས་བྱེད་མ་འཇུག ཅེས་ངེས་པར་དུ་བརྗོད་
ངེས་པ་ཞིག་རེད།
ཉི་མ་གཅིག་ལ་མོའི་ཁྱོ་ག་མིག་དམར་པོར་གྱུར་ནས་ངའི་འཁྲིས་སུ་ཡོང་
སྟེ། སང་ཉིན་ཉི་མའི་གུང་ལ་ངས་འགྱོགས་བྱམས་ཤིག་ངའི་བཟའ་ཟླ་ལེན་དུ
569-

གཏོང་གི་ཡིན། གལ་ཏེ་ཁྱོད་ཀྱིས་མོ་འགྲོ་མ་བཅུག་པ་ཡིན་ན། ཁྱོད་ལ་དེ་
བས་ཀྱང་ཐབས་སྡུག་པོ་ཞིག་འབྱུང་གི་རེད། དེ་ངས་ཁྱོད་ལ་ཁ་ཚོན་བཅད་
ནས་བཤད་པ་ཡིན། ཞེས་སྨྲས་སོང་།
ནམ་ཞིག་ཉིན་རྗེས་མའི་དགོང་མོ་ཙམ་ཞིག་ལ་འགྱོགས་བྱམས་དེ་སླེབས་
སོང་། ངས་མོ་ནོ་རཱ་མ་ལ། ངའི་བརྩེ་བའི་བུ་མོ། ད་ལྟ་ཕྱི་བཤོལ་བྱས་ན་ཉེན་
ཁ་མེད་པ་ཞིག་མ་རེད། ཡིན་ནའང་བདུན་ཕྲག་རྗེས་མ་ལ་ངས་མི་ཞིག་ཁྱོད་
ལེན་དུ་གཏོང་གི་ཡིན། ཞེས་སྨྲས་པ་ཡིན།
འོན་ཀྱང་མོ་ནོ་རཱ་མ་ཡིས། ཨ་མ། ཁྱོད་ཀྱིས་ང་ཁྱོད་མཉམ་དུ་དུས་
ཡུན་འཁྱུག་ཙམ་ཞིག་གི་རིང་ལ་འདུག་འཇུག་རོགས། ང་དེ་རིང་དགོང་མོ་
འགྲོ་ཐུབ་ཀྱི་མི་འདུག ཁོང་ཚོ་ལ་ང་ཉི་མ་ཁ་ཤས་ཀྱི་རྗེས་སུ་ཡོང་གི་ཡིན་ཞེས་
བརྗོད་རོགས། ཞེས་སྨྲས་སོང་།
ངས་མོ་ལ། ངའི་སྙིང་ཉེ། གལ་ཏེ་ངས་འགྱོགས་བྱམས་འདི་ཕྱིར་སྟོང་
པ་རུ་མངགས་པ་ཡིན་ན། ཁྱོད་ཀྱི་བཟའ་ཟླའི་ལྷིང་འཇགས་མེད་པའི་སེམས་
པ་དེ་སྟངས་འཛིན་སྒྱར་བཀོད་བྱེད་ཐུབ་རྒྱུ་རེད་དམ། ཐུབ་རྒྱུ་མ་རེད། མོ་
ནོ། ཁྱོད་ད་ལྟ་སོང་ན་དེ་ཡག་གི་རེད། ཅེས་བཤད་པ་ཡིན།
མོས། མ་རེད། ཨ་མ། ང་དེ་རིང་འགྲོ་རྒྱ་མིན། ངའི་ཁྱོ་གའི་ཨ་ཕ
དཔྱིད་ཟླ་འབྲིང་བའི་ཟླ་དཀྱིལ་ལ་ཚུར་ཡོང་གི་རེད་། དེ་རྗེས་ང་ཏན་ཏན་འགྲོ་
ངེས་ཡིན། ཞེས་མོས་ལན་བརྒྱབས་སོང་།
དེ་ལྟ་ནའང་ད་དུང་ངས་དེའི་ཐོག་ལ་ཨུ་ཚུགས་ནན་སྐུལ་བྱས་ཏེ། ཁྱོད་
རང་མ་སོང་ན་ཡག་པོ་འབྱུང་གི་མ་རེད། ཅེས་སྨྲས་པ་ཡིན། མཐའ་མཇུག་
-570-

ཏུ་མོ་ནོ་རཱ་མ་ཡིས་འགྲོ་རྒྱུའི་སྟ་གོན་བྱས་སོང་། སྐབས་དེར་ང་ལ་འགྱོགས་
བྱམས་ལྷན་དུ་ཡོང་བའི་གཡོག་པོ་དེ་ཚོ་དང༌། འགྱོགས་བྱམས་ཁུར་མཁན་
རྣམས་ལ་བཟའ་བཏུང་ཏོག་ཙམ་ཞིག་གྲ་སྒྲིག་བྱེད་རྒྱུའི་གོ་སྐབས་ཀྱང་རག་མ་
བྱུང་། དེར་མ་ཟད་ནམ་རྒྱུན་མོ་དགའ་མོས་ཡོད་པའི་ཞིམ་ཟས་ཏོག་ཙམ་བཟོ་
རྒྱུའི་གོ་སྐབས་ཙམ་ཡང་མ་རག་པར་མ་ཟད། མཐའ་ན་མོ་མ་སོང་སྔོན་ལ་མོ་
ལ་སྐད་ཆ་ཁ་ཤས་ཤིག་ཀྱང་བཤད་ཐུབ་མ་སོང་།
མོ་འགྱོགས་བྱམས་ནང་དུ་མ་འཛུལ་སྔོན་དེ་རང་ལ། མོ་ནོ་རཱ་མ་ཡིས་
ངའི་རྐང་པ་གཉིས་ལ་ལག་པས་གཏུགས་ཏེ། ཨ་མ་བདེ་མོ་གྱིས། ཞེས་བརྗོད་
སོང་། ངས་དེ་དུས་དེ་ནི་ང་ལ་མོས་གཏན་དུ་བདེ་མོ་གྱིས་ཞེས་བརྗོད་པ་ཡིན་
པ་ཤེས་ཐུབ་མ་སོང་།
ཉི་མ་དེ་ལ་ཡང་ངའི་ཚེ་སྲོག་གིས་མོ་ཏན་ཏན་འགྲོ་རོགས་བྱེད་རྒྱུ་མ་རེད་
བསམ་པའི་རྟོག་འཆར་ཐོག་ལ་འཕར་ལྡིང་བྱས་སྟབས་ངས་མོ་འགྲོ་བཅུག་པ་
ཡིན། ངའི་མི་ཚེ་འདིའི་ནང་ལ་ནམ་ཡང་དེའི་གནོང་འགྱོད་ཀྱི་རྨ་ཁ་དེ་བཅོས་
ཐབས་མེད་པ་ཞིག་རེད། མཚན་མོ་དེ་རང་ལ་མོ་ནོ་རཱ་མ་ཕྲུ་གུ་ཤོར་ནས་གྲོངས་
པར་མ་ཟད། མཐའ་ན་གནས་ཚུལ་དེ་ང་ལ་མ་འབྱོརསྔོན་ནས་མོའི་ཕུང་པོ་
བྲེལ་ཚུབ་བྱས་ཏེ་གསང་བའི་སྒོ་ནས་མེ་སྲེག་བཏང་ཚར་འདུག སྙིང་ཉེ། ཁྱོད་
ཀྱི་སེམས་ལ་དེ་ག་རེ་ཞིག་རེད་བསམ་གྱིན་འདུག སྡུག་བསྔལ་གྱི་ཟུར་རྔུ་དྲག་
པོ་ཞིག་གི་སྐོར་ལ་གང་ཡང་བརྗོད་རྒྱུ་དང་བྱེད་རྒྱུ་མེད་པ་ཞིག་རེད། དེར་བརྟེན་
དེ་ནི་ཆུ་ཡིས་བཀྲུས་ནས་འདག་ཐུབ་པ་ཞིག་མིན་པར་མ་ཟད། ཚེ་གང་པོ་ལ་
ངུས་ནས་བསྡད་ནའང་ཕན་ཐོགས་ཡོད་པ་ཞིག་མ་རེད། ངའི་མི་ཚེ་ནང་གི་
571-

ཡོད་ཚད་ཐམས་ཅད་བོར་བརླག་ཤོར་ནའང༌། ངའི་དཀའ་རྙོག་གི་མཐའ་ལ་
མཇུག་རྫོགས་རྒྱུ་མེད་པ་ཞིག་རེད།
ངའི་ཁྱོ་ག་དང་བུ་གཉིས་གྲོངས་པའི་རྗེས་ལ། ངའི་ཁྱོ་གའི་སྤུན་མཆེད་
ཆུང་བ་རྣམས་ཀྱིས་འདོད་རྔམ་གྱི་མིག་དེ་དག་ངའི་རྒྱུ་ནོར་གྱི་སྟེང་དུ་འཕངས་
སོང་། ཁོང་ཚོ་ཚང་མས་ང་ཤི་བའི་རྗེས་ལ་ངའི་རྒྱུ་དངོས་ཐམས་ཅད་ཁོང་ཚོ
ལ་དབང་གི་ཡོད་པ་ཤེས་ཀྱིན་ཡོད་ནའང་། དེའི་བར་དུ་ཁོ་ཚོས་སྒུག་བསྲན་
བྱེད་མ་ཐུབ་པར་ང་ལ་བསུན་པོ་བཟོས་སོང་། དེ་ལྟ་ནའང་ངས་ཁོང་ཚོ་ལ་སྐྱོན་
འཛུགས་ཁག་འདོགས་བྱེད་ཐུབ་རྒྱུ་དེ་སྲིད་མཐའ་ཙམ་ཞིག་རེད། གང་ཡིན་
ཟེར་ན་གསོན་པོར་འཚོ་གནས་བྱས་ཡོད་པའི་བུད་མེད་ཉམ་ཐག་ང་ལྟ་བུ་ཞིག་
ལ་མཚོན་ན། དེ་ནི་ཧ་ལམ་སྡིག་པ་མི་དགེ་བའི་ནག་ཉེས་ཤིག་མ་རེད་དམ། འདོད་
པ་ལ་ཚིམ་རྒྱུ་མེད་པའི་སྐྱེ་བོ་དེ་ཚོས། དབུལ་ཕོངས་ཀྱི་སྐྱེ་བོ་ཉམ་ཐག་དེ་ཚོའི་
སྤྲོ་སྐྱིད་ཀྱི་ལམ་ཀ་ལ་ཡང་གེགས་བྱས་ཏེ། བར་ཆད་གཏོང་བ་མ་གཏོགས་དེ་
ཚོ་ལ་བཟོད་བསྲན་བྱེད་ཐུབ་རྒྱུ་རེད་དམ།
ཇི་ལྟར་མོ་ནོ་རྭ་མ་འཚོ་གནས་བྱས་ཡོད་པའི་སྐབས་སུ། ངས་རང་ཉིད་
ཀྱི་ཐོབ་ཐང་རྣམས་བརྟན་པོར་བཟུང་སྟེ་སུ་ཞིག་གི་བསམ་བློའི་དབང་སྒྱར་འོག་
ཏུ་མ་སོང་བར་རང་སེམས་བརྟན་པོའི་ཐག་གཅོད་ཀྱི་དོན་ལ་བརྩོན་པ་ཡིན། གང་
ཡིན་ཟེར་ན། ངས་རང་ཉིད་ཀྱིས་བསགས་དངུལ་རྣམས་མོ་ནོ་རཱ་མ་ལ་འཇོག་
དགོས་བསམ་བྱུང་། ཡིན་ནའང་ངའི་ཁྱོ་གའི་སྤྱན་མཆེད་རྣམས་ཀྱིས་ངའི་བསམ་
ཚུལ་དེ་ལ་བཟོད་པ་སྒོམ་མ་ཐུབ་པར་མ་ཟད། ངས་རང་ཉིད་ཀྱི་སྒོར་མོ་རྣམས་
རང་གི་བུ་མོ་ལ་འཇོག་རྒྱུའི་བསམ་ཚུལ་དེ་ཡང་ཁོང་ཚོ་ལ་མཚོན་ན་ཁོང་ཚོའི་
-572—=

ཨམ་ཕྲག་ནང་ནས་རྐུན་མ་རྒྱག་གི་ཡོད་པ་ལྟ་བུ་རེད།
གནས་དེར་ངའི་ཁྱོ་གས་བློ་གཏད་ཡིད་ཆེས་བཅོལ་ཡུལ་གྱི་གཡོག་པོ་ལོ་
ན་བགྲེས་པ། མིང་ལ་ནེལ་ཁན་ཐཱ་ཞེས་འབོད་པ་ཞིག་ཡོད་པ་དང་། ཁོ་
ངའི་ཕྱོགས་མཐུན་གྱི་མི་ཞིག་ཡིན། ཁོས་གནས་ཚུལ་དེ་གལ་ཏེ་ཞི་འཇམ་ལྷིང་
འཇགས་ཀྱི་གནས་སུ་བཞག་སྟེ་རྙོག་གྲ་མི་ལངས་པའི་ཆེད་ཞིག་ཡིན་ན། ཏན་
ཏན་ཉན་མི་སྲིད་པ་ཞིག་རེད། འོན་ཀྱང་ངས་ཁོང་ཚོ་དང་ནང་འགྲིགས་ཡོང་
བའི་གྲོས་འཆར་བཏོན་པ་ཡིན། གལ་ཏེ་གནས་ཚུལ་དེ་ཁོ་ལ་བརྗོད་ན་ཁོས་
ང་ཚོས་བལྟ་ཆོག སུ་ཞིག་གིས་ང་ཚོའི་དྲང་བདེན་དང་ཐོབ་ཐང་རྣམས་མེད་
པར་བྱེད་ཐུབ་རྒྱུ་རེད་དམ། ཞེས་བརྗོད་ངེས་པ་ཞིག་རེད།
དེ་ལྟར་ངའི་ཐོབ་ཐང་གི་ཐོག་ལ་རྩོད་རྙོག་བྱེད་བཞིན་པའི་དཀྱིལ་ཞིག་
ལ། མོ་ནོ་རཱ་མ་འདས་གྲོངས་སུ་ཕྱིན་པ་དང་མོ་འདས་གྲོངས་སུ་ཕྱིན་པའི་ཉི་
མ་དེ་རང་ལ། ངའི་ཁྱོ་གའི་སྤུན་མཆེད་གཅིག་ངའི་འཁྲིས་ལ་ཡོང་ནས་ང་ལ
ངའི་རྒྱུ་དངོས་རྣམས་བློས་བཏང་སྟེ་བྱ་བྲལ་བའི་མི་ཚེ་ཞིག་སྐྱེལ་རྒྱུའི་ཐོག་ལ་བསླབ་
བྱ་བརྒྱབས་ཏེ། ཁོས་ང་ལ། གཅེན་མོ། དཀོན་མཆོག་གིས་ཁྱོད་ལ་འཇིག་
རྟེན་གྱི་མི་ཚེ་ཞིག་བསྐྱལ་རྒྱུའི་འདོད་མོས་བྱེད་ཀྱིན་མེད་པ་དེ་མངོན་གསལ་དོད་
པོ་རེད། དེར་བརྟེན་ཚེ་མཇུག་གི་ཉི་མ་ལྷག་མ་དེ་ཚོ་ལ་ཁྱོད་རང་གནས་ཁྱད་
པར་ཅན་ཁ་ཤས་ལ་སོང་ནས། རང་ཉིད་ཀྱི་ལས་ཀ་དེ་སྒྲིབ་སྦྱོང་བསྔོ་བ་བྱེད་
རྒྱུའི་ཐོག་ལ་མི་གཏོང་བའི་རྒྱུ་མཚན་ཅི་ཡིན་ནམ། ང་ཚོས་ཁྱོད་ཀྱི་མཐུན་རྐྱེན
འཚོ་གོས་ཀྱི་ཕྱོགས་ལ་ལྟ་རྟོག་ངེས་པར་དུ་བྱེད་ཆོག་གི་རེད། ཅེས་སྨྲས་སོང༌།
དེ་རྗེས་ང་རང་ཉིད་ངའི་ཆོས་ཀྱི་སློབ་དཔོན་གྱི་མདུན་དུ་སོང་ནས། སློབ་
-573-

དཔོན་ཁྱོད་ཀྱིས་ང་ལ་གསུང་རོགས། ངས་མྱོང་བཞིན་པའི་སྡུག་བསྔལ་བཟོད་
ཐབས་མེད་པ་འདི་ལས་ང་ཚུལ་ཇི་ལྟར་ཐར་ཐུབ་རྒྱུ་རེད་དམ། ང་ཕྱོགས་ཐམས་
ཅད་ནས་མེ་ལྕེས་མཐའ་བསྐོར་བའི་དཀྱིལ་དུ་ལྷུང་ནས་ཡོངས་སུ་གཞོམ་གྱིན་ཡོད་
པ་དང་། ངས་དཀའ་སྡུག་གི་མནར་གཅོད་དྲག་པོ་འདིའི་ནང་ནས་བྲོས་ཏེ་འགྲོ་
སའི་གནས་ཤིག་གང་དུ་ཡང་མཐོང་ཐུབ་ཀྱིན་མི་འདུག ཅེས་ཞུས་པ་ཡིན།
ངའི་སློབ་དཔོན་གྱིས་ང་ང་ཚོའི་ལྷ་ཁང་གི་ནང་དུ་ཁྲིད་ནས་ཁྱབ་འཇུག་གི་ལྷ་
སྐུཞིག་ལ་མཛུབ་མོ་བཙུགས་ནས། ཁྱོད་ཀྱི་ཁྱོ་ག་དང༌། ཁྱོད་ཀྱི་བུ། ཁྱོད་ཀྱི་བུ་
མོ། ཁྱོད་རང་གི་ཡོད་ཚད་ཐམས་ཅད་འདིར་ཡོད་པ་རེད། ཁོང་ལ་ཕྱག་མཆོད་
དང་ཞབས་ཏོག་སྒྲུབས། ཁྱོད་རང་གི་དངོས་པོ་རྣམས་ཀྱིས་རང་ཉིད་ཀྱི་རེ་འདོད་
སྐོང་བ་དང༌། ཁྱོད་ཀྱི་སྡུག་བསྔལ་གྱི་སྟོང་ཆ་དེ་བདེ་སྐྱིད་ཀྱིས་ཁེངས་ངེས་པ་ཞིག་
རེད། ཅེས་བརྗོད་སོང་། དེར་བརྟེན་ངས་རང་ཉིད་ཀྱི་དུས་ཚོད་ཡོད་ཚད་ལྷ
ཁང་དེའི་ནང་དུ་བཏང་ནས། ང་རང་ཉིད་ཀྱི་ལུས་སེམས་ཡོངས་སུ་རྫོགས་པ་དེ་
དཀོན་མཆོག་ལ་འབུལ་རྒྱུའི་ཐོག་ལ་བརྩོན་པ་བསྟེན་པ་ཡིན།
ཡིན་ནའང་ཁོང་གིས་ང་ལ་ཐུགས་རྗེའི་བདག་སྐྱོང་མ་གནང་ན། ངས་
ཇི་ལྟར་ཁོང་ལ་ང་རང་ཉིད་འབུལ་ཐབས་ཤིག་འདུག་གམ། དཀོན་མཆོག་མཁྱེན།
ཁོས་ད་དུང་དེ་ལྟར་ཞལ་བཞེས་གནང་གི་མི་འདུག ཉིན་གཅིག་ངས་ནེལ་ཁན་
ཐཱ་ལ་སྐད་བཏང་སྟེ། གཅེན་པོ་ནེལ། ངས་རང་ཉིད་ཀྱི་རྒྱུ་དངོས་རྣམས་ལ་
ཆགས་ཞེན་བྱེད་རྒྱུའི་འདུན་པ་བློས་གཏོང་རྒྱུའི་དམ་བཅའ་བཞག་སྟེ། ངའི་
ཁྱོ་གའི་སྤུན་མཆེད་རྣམས་ལ་དེ་ཚོ་སྤྲད་དེ། ཁོང་ཚོ་ལ་ང་ལ་ཟླ་རེར་འཚོ་དོད་
ཕྲན་ཙག་རེ་དང༌། ཁང་མིག་ཆུང་ཆུང་ཞིག་ཁོ་ན་ཡོང་བའི་རེ་བ་བྱེད་རྒྱུ་ཐག་
-574—

བཅད་ཡོད། ཅེས་སྨྲས་པ་ཡིན།
ཡིན་ནའང་ནེལ་ཁན་ཐཱ་ཡིས། མ་རེད། དེ་འདྲ་གཏན་ནས་ཡོང་གི་
མ་རེད། ཁྱོད་རང་བུད་མེད་ཅིག་རེད། ཁྱོད་ཀྱིས་གནད་དོན་འདིའི་ཐོག་ལ་
རང་ཉིད་ལ་སེམས་ཁྲལ་མ་བྱེད། ཅེས་བརྗོད་སོང་།
ཡིན་ནའང་ངས་ཁོ་ལ། ང་ལ་ཕྱིན་ཆད་རྒྱུ་དངོས་འདི་ཚོའི་ཕན་ཐོགས་
ཅི་ཞིག་འདུག་གམ། ཞེས་དྲིས་པ་ཡིན།
ནེལ་ཁན་ཐཱ་ཡིས་སྐད་ཤུགས་ཆེན་པོ་ཞིག་བརྒྱབས་ཏེ། ཅི་འདྲའི་བསམ་
ཚུལ་ཞིག་ལ། ང་རང་ཚོའི་ཁྲིམས་མཐུན་གྱི་ཐོབ་ཐང་དེ་ཚོ་ཁྱོད་ཀྱིས་གཡུག་
གི་ཡིན་ནམ། ཁྱོད་ཀྱིས་སྨྱོན་པ་ཞིག་གི་བྱ་བ་ནང་བཞིན་སྟོང་བསམ་གྱི་འཁྲུལ་
སྣང་མ་བྱེད། ཞེས་སྨྲས་སོང་།
ནེལ་ཁན་ཐཱ་ལ་མཚོན་ན། དེར་ཁྲིམས་མཐུན་གྱི་ཐོབ་ཐང་ལས་ལྷག་
པའི་དམིགས་བསལ་གྱི་གནས་ཚུལ་གཞན་གང་ཡང་མེད་པ་ཞིག་རེད། འོན་
ཀྱང་ང་འཇིགས་སུ་རུང་བའི་དཀའ་ངལ་གྱི་ཐེ་ཚོམ་ཞིག་གི་ཀློང་དུ་ཚུད་ཡོད་པར་
མ་ཟད། འཇིག་རྟེན་གྱི་ལས་ཀའི་བྱེད་སྒོ་རྣམས་དག་ལྟ་བུ་དང་ཞེན་པ་ལོག་
པའི་ཚད་དུ་སླེབས་ཡོད་ནའང་། ངས་ཇི་ལྟར་ང་ལ་འཛམ་གླིང་འདིའི་ནང་དུ་
བློས་ཐུབ་ཀྱི་གྲོགས་པོ་ཁོ་ན་ཞིག་ཡོད་པ་སྟེ། བགྲེས་སོང་ནེལ་ཁན་ཐཱ་ལ་དཀའ་
སྡུག་གི་ཟུག་རྔུ་ཞིག་མྱོང་འཇུག་ཐུག་རྒྱུ་རེད་དམ།
མཐའ་མཇུག་ཏུ་ཉི་མ་ཞིག་ལ་ངས་ནེལ་ཁན་ཐཱ་ཡིས་ཧ་མ་གོ་བ་བྱས་ཏེ།
ཡིག་ཆ་ཞིག་གི་ཐོག་ཏུ་ང་རང་ཉིད་ཀྱི་མིང་རྟགས་བཀོད་པ་ཡིན། ཡིག་ཆ་དེའི་
བརྗོད་གཞི་ཆ་ཚང་ངས་རྟོགས་ཐུབ་མེད། འོན་ཀྱང་ངའི་སེམས་ལ་རྒྱུ་ནོར་གང་
575-

ཡང་བདག་ཉར་བྱེད་རྒྱུའི་བསམ་ཚུལ་གང་ཡང་མེད་པར་བརྟེན། དེའི་ནང་
དུ་གཞན་གྱིས་ང་ལ་མགོ་སྐོར་བསླུ་བྲིད་བཏང་བ་ཡོད་རྒྱུ་རེད་སྙམ་པའི་འཇིགས་
སྣང་གང་ཡང་མ་བྱུང་། ངའི་ཁྱོ་གའི་ཨ་ཕ་ལ་གང་ཡོད་པའི་རྒྱུ་དངོས་མཐའ་
དག་ངས་ཁོ་རང་གི་བུ་ཕྲུག་རྣམས་ལ་བདག་དབང་སྤྲད་པ་ཡིན།
ནམ་ཞིག་ཡིག་ཆ་དེ་དག་གཏན་འབེབས་ཐོ་འགོད་གྲུབ་རྗེས་ངས་ནེལ་
ཁན་ཐཱ་ལ་སྐད་བཏང་སྟེ། གཅེན་པོ་ནེལ། ང་ལ་གཏན་ནས་དགོངས་པ་མ་
ཚོམས་རོགས། ཐུགས་རྗེས་གཟིགས། ངས་རྒྱུ་ནོར་ཐམས་ཅད་ཁོ་ཚོ་ལ་
དབང་བའི་ཐོག་ལ་མིང་རྟགས་བཀོད་ཟིན་པ་ཡིན། ང་ལ་རྒྱུ་དངོས་དེ་དག་ཕྱིན་
ཆད་དགོས་མཁོ་གང་ཡང་མི་འདུག ཅེས་སྨྲས་པ་ཡིན།
ནེལ་ཁན་ཐཱ་ཡིས་སྐད་ཤུགས་ཆེན་པོ་དང་བཅས། ག་རེ། ཞེས་དང་
དངངས་སྐྲག་གིས་ཧོན་འཐོར་ཏེ། ཁྱོད་ཀྱིས་ག་རེ་བྱས་བསྡད་པ་ཡིན་ནམ།
ཞེས་བརྗོད་སོང་།
ནམ་ཞིག་ཁོས་མིང་རྟགས་བཀོད་པའི་ཡིག་ཆའི་ཟིན་བྲིས་དེ་ཚོ་བཀླགས་
རྗེས་ངས་དངོས་གནས་ང་རང་ཉིད་ཀྱི་ཐོབ་ཐང་རྣམས་བློས་བཏང་ཡོད་པ་མཐོང་
ཚེ། ཁོའི་འཁོན་སེམས་ཀྱིས་དེའི་བཀག་རྒྱ་དང་བཅད་མཚམས་རྣམས་ངོ་མི་
ཤེས་པ་ཞིག་ཏུ་གྱུར་སོང་། གང་ཡིན་ཟེར་ན། ཁོ་རང་ཉིད་ཀྱི་སྦྱིན་བདག་
གྲོངས་པ་ནས་བཟུང་ཁོའི་ལས་འགན་གཙོ་བོ་ཞིག་ནི། ཁོ་རང་ཉིད་ཀྱི་བསམ་
བློ་དང་འབད་བརྩོན་ཡོངས་རྫོགས་ལས་དོན་འདིའི་ཐོག་ཏུ་ཕུལ་ནས། ངའི་
རྒྱུ་དང་དངོས་པོ་རྣམས་མི་ཉམས་རྒྱུན་འཛིན་བྱེད་རྒྱུ་དེ་རེད། དེའི་ཆེད་དུ་ཁོའི་
བྱ་གཞག་ནི། ཁྲིམས་རྩོད་པ་རྣམས་ཀྱི་ཡིག་ཚང་དུ་ཕྱིན་ནས་དེ་ཚོ་ལ་ངོ་བཅར་
576-

ཞུས་ཏེ་ངོ་དགའི་ཞབས་བྲོ་འཁྲབ་རྒྱུ་དང༌། ཁྲིམས་དོན་གྱི་གནད་དོན་རྣམས་
ཀྱི་ཐོག་ལ་ཞིབ་འཇུག་དང་གནད་དོན་དེ་ཁྲིམས་ཐོག་ནས་ཁུངས་སྐྱེལ་ར་སྤྲོད་
བྱེད་རྒྱུ་དེ་རེད། དེ་ལྟ་བུའི་ལས་ཀ་མང་པོ་བྱས་ནས་ཁོ་རང་ཉིད་ཀྱི་བྱ་གཞག
གི་ལས་ཀའི་ཐོག་ལ་ཡང་འགྲོ་རྒྱུའི་གོ་སྐབས་བརླགས་ཏེ་ངའི་དོན་དུ་ལས་ཀ་བྱས་
པ་རེད། ནམ་ཞིག་ཁོས་རང་ཉིད་ཀྱི་ཁ་མཆུ་དང་འཐབ་འཛིང་བྱེད་ཡུལ་གྱི་
ཐོབ་ཐང་རྣམས་ཀྱི་ཐོག་ལ་བུད་མེད་གླེན་མ་ཞིག་གིས་སྨྱུ་གུ་རྒྱུག་ཐེངས་གཅིག་
གིས་མིང་རྟགས་བཀོད་ཡོད་པ་མཐོང་ཚེ། ཁོ་ལ་མཚོན་ན་དེ་ལ་བཟོད་བསྲན་
དང་ངོས་ལེན་བྱེད་ཐུབ་མི་སྲིད་པ་ཞིག་རེད།
ཁོས། རེད། རེད། ངས་གནས་སྟངས་འདིའི་ཐོག་ལ་ལས་ཀ་བྱས་པ་
དེ་ཚོ་ཚང་མ་ཚར་ཚར་འདུག ང་འགྲོ་རྒྱུ་ཡིན། ཞེས་བརྗོད་ནས་ཕྱིན་སོང་། དེ་
ནིདངོས་གནས་ངའིབསོད་ནམས་དམན་པའི་བྱུས་ཉེས་ཆེས་ཐབས་སྡུག་པོ་དེ་གནས་
སྟངས་དེ་འདྲ་ཞིག་གི་སྒང་ལ་ཕྱིན་པའི་སྐབས་སུ། ནེལ་གཅེན་པོ་ང་ལ་ཁོང་ཁྲོལངས་
ནས་ངའི་ས་ནས་འགྲོ་འོས་པ་ཞིག་རེད། ངས་ཁོ་ལ་ཕྱིར་སྐད་བཏང་སྟེ། གཅེན་
པོ། ཁྱོད་རང་མ་འགྲོ་རོགས། ཁྱོད་ཀྱིས་ང་ལ་ཁོང་ཁྲོ་མ་ཟ་རོགས། ཞེས་ཞུབ་
འཐེན་ཏེ། ང་ལ་འདིར་སྒོར་མོ་ཏོག་ཙམ་ཞིག་ཡོད། སྒོར་མོ་ལྔ་བརྒྱ་འདི་ཚོ་བླངས་
ནས་ནམ་ཞིག་ཁྱོད་ཀྱི་བུ་ཡི་གཉེན་སྒྲིག་རན་པའི་སྐབས་སུ་ཁོའི་མནའ་མ་ལ་རྒྱན་
ཆ་ཞིག་ཉོ་འཇུག་རོགས། ཞེས་སྨྲས་པ་ཡིན།
ནེལ་ཁན་ཐཱ་ཡིས་སྐད་ཤུགས་ཆེན་པོ་ཞིག་བརྒྱབས་ཏེ། ག་རེ། ང་ལ་
སྒོར་མོ་མང་པོ་ཞིག་དགོས་ཀྱིན་ཡོད་པ་རེད་དམ། ངའི་སྦྱིན་བདག་གི་རྒྱུ་དངོས་
ཚང་མ་དོན་མེད་དུ་ཡལ་སོང༌། སྒོར་མོ་ལྔ་བརྒྱ་ཡིས་ང་ལ་སེམས་གསོ་ཡོང་
–577—

གི་མ་རེད། དེ་ཚོ་ཕར་ལ་འཁྱེར་རོགས། ཞེས་བརྗོད་པ་དང་ཆབས་ཅིག་
ངའི་ཁྱོ་གའི་མི་ཚེ་མཐའ་མའི་གྲོགས་པོ་ངོ་མ་དེ་ང་དང་ཁ་གྱེས་ནས་ཕྱིན་སོང་།
ངས་ལྷ་ཁང་ནང་དུ་སྐྱབས་བཅོལ་ནས་ཡོད་པའི་སྐབས་སུ། ངའི་ཁྱོ་གའི
སྤུན་མཆེད་རྣམས་རྟག་ཏུ་ཡོང་ནས་ང་ལ་ཨུ་ཚུགས་ཀྱི་སྒོནས། ཁྱོད་རང་གནས
ཆེན་ཁྱད་པར་བ་ཞིག་ལ་སོང་ན་ལེགས་ཚུལ་སྨྲས་སོང་། ཡིན་ནའང་ངས་ཁོང་
ཚོ་ལ་ངའི་ཁྱོ་གའི་ཕ་མེས་ཀྱི་ནང་དེ་ངའི་གནས་ཁྱད་པར་ཅན་ཁོ་ན་ཞིག་རེད། ཅེས་
དང་། ང་ཚོའི་ཁྱིམ་ཚང་གི་ལྷ་དཀོན་མཆོག་གི་བཞུགས་ཁྲི་དེ་ཏན་ཏུན་ངའི་སྐྱབས་
བཅོལ་ཡུལ་གྱི་གནས་ཤིག་རེད། ཅེས་སྨྲས་པ་ཡིན། ཡིན་ནའང་ངའི་སྐད་ཆ་
དེ་ཚོ་ཁོང་ཚོ་ལ་བཟོད་བསྲན་མི་ཐུབ་པ་དང་། ང་ཁང་མིག་དེའི་ཆ་ཤས་ཤིག་ཏུ
བསྡད་ནའང་། ཁོང་ཚོ་ལ་མི་མཐུན་ཕྱོགས་ཀྱི་འགལ་རྐྱེན་དུ་འགྲོ་བཞིན་ཡོད་པ་
ལྟ་བུ་ཞིག་རེད། ཁོང་ཚོས་སྔ་ས་ནས་ཁོ་རང་ཚོའི་ནང་ཆས་དེ་ཚོ་ཁྱེར་ནས་ཁོ་རང་
ཚོའི་བར་གྱི་ཁང་མིག་རྣམས་ཀྱི་ནང་དུ་གྲ་སྒྲིག་བྱས་འདུག
མཐའ་མཇུག་ཏུ་ཁོང་ཚོས་ང་ལ། གལ་ཏེ་ཁྱོད་རང་ལ་འདོད་པ་ཡོད་
ན་ཁྱོད་ཀྱིས་ང་ཚོའི་ཁྱིམ་ཚང་གི་ལྷ་དཀོན་མཆོག་དེ་ཁྱོད་རང་མཉམ་དུ་འཁྱེར
ན་འགྲིག་གི་རེད། ང་ཚོས་དེ་ལ་བཀག་འགོག་བྱེད་རྒྱུ་མིན། ཞེས་སྨྲས་སོང༌།
ནམ་ཞིག་ང་ཐེ་ཚོམ་གྱི་ནང་དུ་ཚུད་ནས་ཡོད་པའི་སྐབས་སུ་ཁོང་ཚོས། ཁྱོད་
ཀྱི་མི་ཚེའི་འགྲོ་སོང་དེ་ཇི་ལྟར་བྱེད་རྒྱུའི་འཆར་གཞི་ཡོད་དམ། ཞེས་དྲིས་སོང་།
དེ་ལ་ངས་ལན་དུ། ཁྱོད་ཚོས་ངའི་ཆེད་དུ་ལྟ་རྟོག་འཚོ་སྐྱོང་བྱེད་རྒྱུར་
གཏན་འབེབས་གང་བྱས་པའི་འཚོ་དོད་དེ་ཡིས་ང་ལ་ཏན་ཏན་འདོད་པ་ཚིམས་
པ་འདུག ཅེས་སྨྲས་པ་ཡིན། ཡིན་ནའང་ཁོང་ཚོས་དེ་ཧ་མ་གོ་བའི་ཚུལ་བྱས་
-578—

ཏེ། ཁྱོད་ཀྱིས་སྐད་ཆའི་དོན་དག་ཅི་ཞིག་རེད་དམ། ང་ཚོས་འཚོ་དོད་ཀྱི་སྐད་
ཆ་ཞིག་ནམ་ཡང་བརྗོད་རྒྱུ་མ་བྱུང་། ཞེས་བཤད་སོང་།
དེ་རྗེས་ངས་གཉེན་སྒྲིག་བྱས་ནས་ལོ་སུམ་ཅུ་སོ་བཞི་ཕྱིན་པའི་རྗེས་ལ་ང་
རང་གི་ཁྱོ་གའི་ནང་ནས་ཉི་མ་གཅིག་ལ་འཐོན་དགོས་བྱུང་བ་དེ་རེད། ནམ་
ཞིག་ངས་རང་ཉིད་ཀྱི་ལྷ་དཀོན་མཆོག་དེ་ཁྱེར་ནས་ཡོང་བའི་སྐབས་ཤིག་ལ། ང་
གཅེན་པོ་ནེལ་མཇལ་དུ་སོང་བ་ཡིན། དེ་དུས་ཁོས་ལས་ཡོལ་བྱས་ནས་ཡུལ་
བྷི་རན་བྷ་ལ་རུ་ངལ་གསོ་བྱས་ནས་བསྡད་ཡོད་པ་ངས་ཤེས་སོང་།
ང་ང་ཚོའི་གྲོང་གསེབ་ནང་གི་གནས་མཇལ་པ་སྐོར་ཞིག་ལ་འགྲོགས་ཏེགནས་
མཆོག་ཝ་རཱ་ཎ་སི་ལ་ཕྱིན་པ་ཡིན། འོན་ཀྱང་ངའི་སྡིག་པ་མི་དགེ་བའི་ལས་དབང་
ལ་བརྟེན་ནས་ང་ལ་གནས་དེ་ནས་ཀྱང་ཞི་བདེ་བག་ཕེབས་ཤིག་རག་མ་བྱུང་། ངས་
ཉིན་ལྟར་ང་རང་ཉིད་ཀྱི་ལྷ་དཀོན་མཆོག་ལ་གསོལ་བ་བཏབ་སྟེ། ཀྱེ་དཀོན་མཆོག
ངའི་ཁྱོ་ག་དང་བུ་ཕྲུག་རྣམས་ཇི་ལྟར་ངོ་མ་ཡིན་པ་དེ་ལྟར་དུ་ཁྱོད་ཀྱིས་ང་ལ་མངོན་
སུམ་དུ་མཐོང་འཇུག་རོགས། ཞེས་སྐྱབས་འཇུག་ཞུས་པ་ཡིན། འོན་ཀྱང་ཁོང་
གིས་ངའི་གསོལ་འདེབས་སྨོན་ལམ་ལ་ཉན་མ་སོང་། ངའི་ཚེ་སྲོག་ལ་ད་དུང་སྤྲོ་སྐྱིད
ཀྱི་གོ་སྐབས་ཤིག་མ་ཐོབ་པར་བརྟེན། ངའི་ལུས་སེམས་ཡོངས་རྫོགས་ནས་མིག་
ཆུའི་ཆུ་རླབས་ཀྱི་ཤ་འོད་བརྡོལ་སོང་། ཀྱེ་ངའི་དཀོན་མཆོག མིའི་སྐྱེ་བ་དེ་ཅི་འདྲའི་
སྙིང་རྗེ་མེད་པ་དང་ཅི་འདྲའི་སྲ་མཁྲེགས་གྱོང་པོ་ཞིག་རེད་ཨང་།
ང་ལོ་བརྒྱད་དུ་སླེབས་པའི་ཚེ། ངའི་ཁྱོ་གའི་ཁང་པ་རུ་ཡོང་བ་ནས་བཟུང་
ང་ཐེངས་མ་གཅིག་ལ་ཡང་ངའི་ཕ་མ་རྣམས་ཀྱི་ཁང་པ་རུ་འབྱོར་མ་མྱོང་། ཁྱོད་
ཀྱི་ཨ་མའི་གཉེན་སྒྲིག་གི་སྐབས་སུངས་རང་ཉིད་དེ་ལ་འགྲོ་འཇུག་རྒྱུའི་ཐོག་ལ་འབད་
579-

བརྩོན་གང་ཡོང་བྱས་པ་ཡིན། འོན་ཀྱང་དེ་ལ་འབྲས་བུ་གང་ཡང་སྨིན་མ་སོང་།
དེ་རྗེས་ངས་རང་གི་སྤུན་མཆེད་གྲོངས་པའི་རྗེས་ཤིག་ལ་མོ་ལ་ཁྱོད་སྐྱེས་ཡོད་པའི་
གནས་ཚུལ་དེ་གོ་བྱུང་། ཡིན་ནའང་ཉི་མ་དེ་རིང་ལ་ཐུག་པའིབར་དུ་དཀོན་མཆོག་
གིས་ང་ལ་ཁྱོད་དང་ལྷན་དུ་འཛོམ་རྒྱུའི་གོ་སྐབས་མ་གནང་བ་རེད། ངའི་བུ་མོ།
ཁྱོད་ཀྱིས་རང་ཉིད་ཀྱི་ཨ་མ་ངོ་མ་དེ་བོར་བརླག་ཤོར་བ་དང༌། དཀོན་མཆོག་གིས་
ཁྱོད་ངའི་པང་དུ་ལེན་རྒྱུའི་གོ་སྐབས་མ་གནང་པར་ཁྱོད་གཅིག་པུར་ལུས་པ་རེད།
ང་ས་གནས་མང་པོ་ཞིག་ལ་གནས་མཇལ་དུ་འགྲོ་རྒྱུའིགོ་སྐབས་རག་པ་དེའི་ཚེནའང་།
ངའི་སེམས་པ་དེ་ད་དུང་བྱམས་བརྩེའི་བརྩེ་དུང་བྱེད་སའི་ཡུལ་ཁ་ཤས་ལ་ཆགས་
ཏེ། བཀྲེས་སྐོམ་མྱོང་བར་བརྟེན། ངས་ཁྱོད་རང་གང་དུ་ཡོད་སའི་གནས་དེ་
འཚོལ་རྒྱུའི་འགོ་བཙུགས་པ་ཡིན།
ངས་ཁྱོད་ཀྱི་ཨ་ཕ་ཡིས་ཡུལ་སྲོལ་ལམ་ལུགས་ལ་ཆགས་ཞེན་བྱེད་པའི་ཆོས་
ལུགས་དང་། སྤྱི་ཚོགས་བློས་བཏང་ཡོད་པ་གོ་སོང་། ཡིན་ནའང་དེས་ང་ལ་ཁྱད་
པར་མི་འདྲ་བ་ག་རེ་བསྐྲན་རྒྱུ་རེད་དམ། ཁྱོད་ཀྱི་ཨ་མ་ང་རང་ཉིད་ཀྱི་སྤུན་མཆེད་
ངོ་མ་དེ་མ་རེད་དམ། གང་ལྟར་མཐའ་མཇུག་ཏུ་ངས་ཁྱོད་རང་གང་དུ་ཡོད་པ་
ཤེས་ཏེ། གྲོགས་པོ་ཁ་ཤས་དང་འགྲོགས་ནས་ཡུལ་ཝ་རཱ་ཎ་སི་ནས་འདིར་ཡོང་
བ་ཡིན། ངས་ཕེ་རེ་ཤུ་བྷ་བྷུ་ང་ཚོའི་ལྷ་དཀོན་མཆོག་ལ་དད་གུས་མེད་པ་གོ་བྱུང་།
ཡིན་ནའང་ཁྱོད་ཀྱིས་ཁོའི་གདོང་པ་ལ་བལྟས་པ་ཙམ་ཞིག་གིས་དཀོན་མཆོག་གིས་
ཁོ་ལ་བརྩི་འཇོག་བྱེད་ཀྱིན་ཡོད་པ་ཤེས་རྒྱུ་རེད། དེས་དཀོན་མཆོག་ལ་མཆོད་པ་
གཞན་དང་གཞན་ཕུལ་བ་ལས་ཆེས་ཤིན་ཏུ་ཐུགས་མཉེས་པོ་བྱེད་ཀྱིན་ཡོད་པ་དེ་
ཙམ་ཞིག་ངས་ཤེས་ཀྱིན་ཡོད། ངས་ངེས་པར་དུ་ཕེ་རེ་ཤུ་བྷ་བྷུ་ཡིས་དཀོན་མཆོག་
-580-

ཇི་ལྟར་ཡོངས་སུ་ཐུགས་མཉེས་པོ་བྱས་པ་དེ་ཤེས་དགོས་ཡོད།
གང་ལྟར་ངའི་བུ་མོ། གནས་ཚུལ་དེ་ཚོ་ག་རེ་ཡིན་ན་མིན་ནའང་། ང་
ལ་འཇིག་རྟེན་འདི་ནས་ངལ་གསོ་ཞིག་བྱེད་སའི་དུས་ཚོད་ད་ལྟ་ཡང་སླེབས་མི་
འདུག དུས་རྟག་ཏུ་ང་ཁེར་རྐྱང་དུ་འདུག་རྒྱུའི་གྲ་སྒྲིག་མེད། ནམ་ཞིག་དཀོན་
མཆོག་གི་ཞལ་ཆེམས་སླེབས་དུས་ངས་དེ་ལྟར་བྱེད་ཐུབ་རྒྱུ་རེད། འོན་ཀྱང་
དུས་སྐབས་དེར་ངའི་སེམས་ལ་ངས་གསར་དུ་རྙེད་པའི་བུ་མོ་ཁྱོད་གཡུགས་ནས་
འགྲོ་རྒྱུའི་བསམ་ཚུལ་དེ་ལ་བཟོད་སྒོམ་གཏན་ནས་བྱེད་ཐུབ་ས་མ་རེད། ཅེས་
སྨྲས་པ་དེ་རེད།། །།

ལེའུ་སུམ་ཅུ་སོ་དགུ་པ།
༄༅། །ནམ་ཞིག་ཁྱིམ་བདག་མ་བྷ་རོ་དྷ་རང་ཁྱིམ་ནས་ཕྱི་རུ་སོང་
བའི་སྐབས་སུ། ཕེ་རེ་ཤུ་བྷ་བྷུ་ཡིས་ཧ་རེས་མོ་ཧེས་ནེས་ཁོའི་ཁང་པ་རུ་སྐད་བཏང་
ནས། མོ་ལ་དགོས་མཁོའི་མཐུན་རྐྱེན་རྣམས་གྲ་སྒྲིག་བྱས་ཏེ་གང་དུ་མོ་རང་
ཉིད་ཁྱེར་རྐྱང་དུ་བསྡད་པ་ཡིན་ན། དེར་མོ་ལ་རང་ཉིད་ཀྱི་འཚོ་བ་སྐྱེལ་སྟངས
དང་མོའི་རིགས་རུས་ཀྱི་ལམ་ལུགས་སོགས་ལ་སྲུང་བརྩི་བྱེད་པའི་དཀའ་ངལ་
མེད་པའི་ཐབས་ལམ་ཞིག་བཙལ་ཏེ། ཁོང་ཚོའི་ཐོག་ཁང་གི་ཡང་རྩེ་རུ་མོ་ལ་
གནས་ཚང་བཀོད་སྒྲིག་བྱས།
འོན་ཀྱང་ནམ་ཞིག་བྷ་རོ་དྷ་ཕྱིར་ཁྱིམ་དུ་ལོག་པའི་སྐབས་སུ། མོས་གློ་
བུར་དུ་འབྱོར་བའིབུད་མེད་དེས་རང་གི་ཁྱིམ་གྱི་འཚོབ་སྐྱེལ་སྟངས་ཐོག་ལ་དཀའ་
རྙོག་བསྐྲུན་ཡོད་པ་ཚོར་ཏེ་ཁོང་ཁྲོ་རབ་ཏུ་ལངས་པ་དང་ཆབས་ཅིག་ཕེ་རེ་
ཤུ་བྷ་བྷུ་ལ་ཁ་གསལ་གོ་བདེའི་སྒོ་ནས། བྱེད་སྟངས་དེ་དག་ནི་མོ་ལ་བརྩི་མཐོང་
582-

བྱེད་རྒྱུ་ཐལ་དྲགས་པ་རེད། ཅེས་བཤད།
ཕེ་རེ་ཤུ་བྷ་བྷུ་ཡིས། ཁྱོད་ཀྱིས་ང་ཚོའི་ནང་མི་ཡོངས་རྫོགས་ཀྱི་ལས་འགན
ལ་གདོང་ལེན་བྱེད་ཐུབ་པར་བརྟེན། ཁྱོད་ཀྱིས་ཁྱོ་བོ་འདས་གྲོངས་སུ་ཕྱིན་པའི་
བསོད་ནམས་དམན་པའི་བུད་མེད་འདིའི་དཀའ་ངལ་གྱི་རྡོག་ཁྲེས་ལ་ཡང་ཏན་
ཏན་བཟོད་སྒོམ་བྱེད་ཐུབ་རྒྱུ་མ་རེད་དམ། ཞེས་སྨྲས།
ཁྱིམ་བདག་མ་བྷ་རོ་དྷ་ཡིས། ཕེ་རེ་ཤུ་བྷ་བྷུ་དེ་ཁ་ཡོད་ལག་ཡོད་ཀྱི་
སྤྱིར་བཏང་གི་གནས་ཚུལ་དང༌། འཇིག་རྟེན་འདིའི་ལམ་ལུགས་དཔྱོད་པའི་
ཤེས་རབ་ཀྱིས་དབེན་པ་ཞིག་ཏུ་བརྩི་བཞིན་ཡོད་པར་མ་ཟད། ཁྱིམ་གྱི་གནད་
དོན་ཐོག་ལ་གང་ཞིག་འོས་འཚམས་དང་གང་ཞིག་སྟབས་བདེ་པོ་ཡོད་པའི་བསམ་
བློའི་གོ་རྟོགས་གཏན་ནས་མེད་པ་ཞིག་ཏུ་བརྩི་བཞིན་ཡོད་པར་བརྟེན། མོའི་
སེམས་ལ་ཁོས་གང་ཞིག་བྱས་ན་དེ་ཏན་ཏན་ནོར་འཁྲུལ་ཞིག་ཏུ་བརྩི་བཞིན་ཡོད་
པ་ཞིག་རེད། འོན་ཀྱང་མོས་ནམ་ཞིག་ཁོས་གནད་དོན་ཞིག་གི་ཐོག་ལ་ཐག་
གཅོད་བྱས་པ་དེའི་ཚེ། མོས་དེ་ལ་རྩོད་པ་བརྒྱབས་ནའང་འདྲ་ཁོང་ཁྲོ་ཟོས་
ནའང་འདྲ། དེར་མ་ཟད་མིག་མཆི་མས་ཁེངས་ཏེ་མིག་ཆུའི་ཀློང་དུ་ཐིམ་ནའང་
ཁོ་ཇི་ལྟར་གཡོ་འགུལ་མེད་པའི་རྡོ་ཡི་སྐུ་འདྲ་ཞིག་དང་འདྲ་བར་འགུལ་སྐྱོད་མི་
ཐུབ་པ་དེ་ཡང་ཤེས་ཀྱིན་ཡོད་པ་ཞིག་རེད། དེ་འདྲ་བའི་མི་ཞིག་ལ་ག་རེ་བྱེད་
ཐུབ་ཀྱིན་རེད་དམ། ནམ་ཞིག་རང་ལ་དགོས་མཁོ་བྱུང་བའི་སྐབས་སུ་ཡང་
རྩོད་པ་བྱེད་ཐབས་གཏན་ནས་མེད་པའི་མི་ཞིག་ལ། བུད་མེད་སུ་འདྲ་ཞིག་གཤིབ་
ཐུབ་ཀྱིན་རེད་ཨང་བསམ་སྟེ་མོས་ཕམ་ཁ་འདི་མི་འཁུར་ཐབས་མེད་ཡིན་པ་ཚོར།
སུའུ་ཆར་རས་ཐ་མོ་ནོ་རཱ་མ་ཡི་ལོ་ཚད་དུ་སླེབས་ཡོད་པ་དང་། ཧ་རེས་
583-

མོ་ཧེས་ཞེས་ལ་ཁོ་གཉིས་ཀྱི་དབྱིབས་དང་ཁ་དོག་གི་རྣམ་པ་དེ་ཆེས་ཤིན་ཏུ་མཚུངས་
པ་ཞིག་ཏུ་མངོན་གྱིན་ཡོད་པར་མ་ཟད། ཁོ་གཉིས་ཀྱི་ལྷན་སྐྱེས་ཀྱི་རང་བཞིན
དང་སྤྱོད་ལམ་སོགས་ཀྱང་ཧ་ཅང་ཉེ་བོ་ཞིག་སྟེ། ཁ་ཁུ་སིམ་ཞིང་བག་ཕེབས་
པོ་ཅན་ཞིག་ཡིན་ནའང་། རང་ཚུགས་བརྟན་པོར་གནས་པ་དེ་གཅིག་མཚུངས་
སུ་མངོན་གྱིན་ཡོད་པ་ཞིག་རེད།
མཚམས་མཚམས་ལ་མོས་སུ་འུ་ཆར་རས་ཐ་བློགློ་བུར་དུ་རྒྱབ་ལོག་ནས་ཡོང་
བ་མཐོང་བའི་སྐབས་སུ། ཧ་རེས་མོ་ཧེས་ནེས་ཀྱིས་ཚེ་སྲོག་གིས་མཆོངས་ལྡིང་རྒྱག་
ངེས་པ་ཞིག་རེད། དགོང་མོ་ཞིག་ལ་ཧ་རེས་མོ་ཧེས་ཞེས་མུན་ཁྲོད་དུ་ཁྱེར་རྐྱང་
དུ་བསྡད་ནས་ལྷིང་འཇགས་ཀྱི་སྒོནས་ཁུ་སིམ་མེར་མིག་ཆུ་འདོན་བཞིན་པའི་སྐབས་
སུ། སུའུ་ཆར་རས་ཐ་མོའི་འཁྲིས་སུ་སླེབས་ཤིང་ཧ་རེས་མོ་ཧེས་ནེས་ཀྱིས་དེ་མ་
ཐག་ཏུ་རང་གི་ཚ་མོ་རང་ཉིད་ཀྱི་བྲང་ཁར་བླངས་ནས་མིག་གཉིས་བཙུམ་བཞིན་
དུ་ངག་ནས་ཤབ་ཤུབ་ཏུ། མོ་ཕྱིར་སླེབས་འདུག ངའི་ཚེ་སྲོག་གི་ནང་དུ་ཕྱིར་སླེབས
འདུག མོ་གཏན་ནས་འགྲོ་རྒྱུ་མ་རེད། ཡིན་ནའང་ངས་མོ་གནས་ངེས་མེད་
ཅིག་ཏུབཏང་ཟིན། ངའི་མི་ཚེ་འདིའི་ནང་དུ་ང་ལ་ཉེས་ཆད་དེ་འདྲ་ཞིག་གིས་འཐུས་
ཀྱིན་ཡོདཔམ་རེད་དམ། འོན་ཀྱང་གཅིག་བྱས་ན་ངའི་སྡུག་བསྔལ་གྱི་མཐའ་རྫོགས་
པ་ཡིན་རྒྱུ་རེད། དེར་བརྟེན་མོ་ད་ཆར་ངའི་འཁྲིས་སུ་བསྐྱར་དུ་སླེབས་པ་ཡིན་
རྒྱུ་རེད། མོ་འདིར་བཞིན་གྱི་འཛུམ་མདངས་གཅིག་མཚུངས་ཀྱི་སྒོ་ནས་སླེབས་
འདུག ཨོ། ངའི་སྐྱེད་མ་ཆུང་ཆུང་། ངའི་སྙིང་གི་གཅེས་ནོར། ངའི་རིན་
ཆེན་གྱི་ནོར་བུ། ཞེས་བརྗོད་ཅིང༌། དེ་རྗེས་མོས་སུའུ་ཆར་རས་ཐ་ཡི་གདོང་
ལ་བྱིལ་བྱིལ་དང་མོ་རང་ཉིད་ཀྱི་ངོ་གདོང་ན་མིག་ཆུའི་ཆུ་ལོག་རྒྱུག་བཞིན་དུ་སུའུ་
584-

ཆར་རས་ཐ་ལ་འོ་ཞིག་བསྐྱལ།
སྐབས་དེར་སུའུ་ཆར་རས་ཐ་ལ་ཡང་ངུ་སྐད་རྒྱག་རྒྱུའི་འགོ་བརྩམས་ཏེ་
སྐད་འདར་བཞིན་དུ། ཨ་ནེ། ངས་ཀྱང་ཨ་མ་ཞིག་གི་བྱམས་བརྩེའི་སྤྲོ་སྐྱིད་
ཡུན་རིང་པོ་ཞིག་ཏུ་མྱངས་ཐུབ་མེད་ནའང་། ད་ཆར་ངས་ལག་ནས་ཤོར་བའི་
ཨ་མ་དེ་ཡང་ཕྱིར་སླེབས་པ་རེད། ང་ལ་དཀོན་མཆོག་ལ་ང་རང་ཉིད་ཀྱི་སྡུག་
བསྔལ་བརྗོད་རྒྱུའི་ནུས་ཤུགས་མེད་པར་གྱུར་བའི་དུས་སྐབས་ཅི་ཙམ་ཞིག་བྱུང་
ཡོད་པ་དེ་ཡི་ཚེ། ངའི་ཚེ་སྲོག་གི་ཚོར་བ་ཡོངས་སུ་རྫོགས་པ་དེ་འཁུམས་ནས་
བག་ལ་ཞ་བའི་སྐབས་དེར་ངས་རང་ཉིད་ཀྱི་ཨ་མ་ལ་སྐད་ཤུགས་བརྒྱབས་ནས་
བོས་པ་ཡིན། དེ་རིང་ངའི་ཨ་མ་ངའི་སྨྲེ་ངག་གི་འོ་དོད་གོ་ནས་ངའི་འཁྲིས་སུ་
སླེབས་པ་རེད། ཅེས་བཤད།
ཡིན་ནའང་ཧ་རེས་མོ་ཧེས་ནེས་ཀྱིས། ངའི་བུ་མོ། ཁྱོད་ཀྱིས་དེ་འདྲ་མ་
བཤད་རོགས། དེ་འདྲ་གཏན་ནས་མ་བཤད། ཁྱོད་ཀྱིས་ནམ་ཞིག་དེ་འདྲ་བཤད་
པ་ངས་ཐོས་ཚེ་ང་ཧ་ཅང་གི་དགའ་བོ་ཡོང་གི་འདུག ཨོ་དཀོན་མཆོག ཁྱོད་ཀྱིས་
འདི་ཡང་ངའི་ལག་པ་ནས་བཙན་འཕྲོག་བྱེད་མི་ཡོང་ངམ་སྙམ་ནས་ང་ལ་དངངས་
སྐྲག་སྐྱེ་བཞིན་འདུག ངས་འདོད་པ་ལ་ཞེན་པའི་ཆགས་པ་མཐའ་དག་སྤང་རྒྱུའི་
ཐོག་ལ་ནུས་ཤུགས་བཏོན་ཏེ། ང་རང་ཉིད་ཀྱི་ཚེ་སྲོག་དེ་རྡོ་བཞིན་དུ་བསྐྲུན་རྒྱུ་ལ་
འབད་བརྩོན་བྱས་པ་ཡིན། འོན་ཀྱང་། ངས་དེ་ལྟར་ཐུབ་ཀྱིན་མི་འདུག ང་ཧ་
ཅང་གི་ཁ་སྟབས་སྐྱོ་བོ་ཅན་ཞིག་རེད། ང་ལ་སྙིང་རྗེས་གཟིགས་རོགས་གནང་།
ང་ལ་ཡང་བསྐྱར་རྡོག་གཞུས་མ་གཏོང་རོགས་གནང། ངའི་དཀོན་མཆོག ངའི་
བརྩེ་བའི་རཱ་དྷ་ར་ནེས། ང་བསྐྱར་ནས་འགྲོ་རོགས་གནང༌། ཁྱོད་འདི་འདྲ་བྱས་
585-

ཏེ་ང་ལ་འཐམ་འཁྱུད་མ་བྱེད་རོགས། ཨོ། ངའི་ཚེ་སྲོག་གི་བདག་པོ། ངའི་ལྷ་
ཆེན་ཁྱབ་འཇུག ངའི་ཕྱུག་བདག་ལྷ་ཆེན་པོ། ཁྱོད་ཀྱིས་ཡང་བསྐྱར་ང་ལ་རྐྱེན་
ངན་བར་ཆད་ཅི་འདྲ་ཞིག་གྲ་སྒྲིག་བྱེད་ཀྱིན་ཡོད་ཨང༌། ཞེས་སྨྲས།
སུའུ་ཆར་རས་ཐ་ཡིས། ཨ་ནེ། ཁྱོད་ཀྱིས་ང་གནས་གང་ཞིག་ཏུ་ཡང་
གཏོང་ཐུབ་རྒྱུ་མ་རེད། ཁྱོད་རང་གིས་ག་རེ་བརྗོད་འདོད་ན་དེ་ལྟར་དུ་སྨྲ་རོགས།
ངས་ཁྱེད་རང་ནམ་ཡང་བཞག་ནས་འགྲོ་རྒྱུ་མིན། ནམ་ཡང་འགྲོ་རྒྱུ་མིན། ང་
དུས་རྟག་ཏུ་ཁྱོད་རང་དང་ལྷན་ཅིག་ཏུ་སྡོད་རྒྱུ་ཡིན། ཞེས་བརྗོད་དེ་རང་གི་
ཨ་ནེའི་སྙིང་ཁའི་ཐད་དུ་འཐམས་ཏེ་བྱིས་པ་གཅིག་དང་འདྲ་བར་དེར་མར་བསྡད།
ཉི་མ་དེ་ཚོའི་རིང་ལ་སུའུ་ཆར་རས་ཐ་དང་མོའི་ཨ་ནེ་གཉིས་ཀྱི་བར་ལ་བརྗོད་
དུ་མེད་པའི་གཉེན་ཉེའི་འབྲེལ་ལམ་གཏིང་ཟབ་པ་ཞིག་ཚུགས་ཤིང༌། དེ་ནི་ཕར་
བལྟས་ན་ཁྱིམ་བདག་མ་བྷ་རོ་དྷ་ཡི་ཁོང་ཁྲོའི་སྣོན་མ་ལྟ་བུ་ཞིག་རེད། མོས་སྐད་
ཤུགས་ཆེན་པོ་དང་བཅས། བུ་མོ་འདི་ལ་ལྟོས་དང་། མོ་ལ་ནམ་ཡང་ང་ཚོའི་ཕྱོགས་
ནས་བྱམས་བརྩེའི་ལྟ་སྐྱོང་ཞིག་ཐོབ་མེད་པ་ལྟ་བུ་ཞིག་རེད། འདས་པའི་ལོ་འདི་
དག་གི་རིང་ལ་མོའི་ཨ་ནེ་གང་དུ་ཕྱིན་པ་རེད། ངས་དེ་ཤེས་ན་འདོད་ཀྱིན་འདུག
ང་ཚོས་མོ་ཆུང་བྱིས་པའི་དུས་ནས་བཟུང་དཀའངལ་ཐམས་ཅད་ཁྱད་དུབསད་ནས་
འཚར་ལོངས་བྱུང་བཅུག་ནའང༌། ད་ཆར་དེ་ཚོ་ལ་མཇུག་འབྲས་གང་ཡང་མ་
བྱུང་བར་མོའི་ཁ་ལ་རྟག་པར། ཨ་ནེ། ཨ་ནེ། མ་གཏོགས་མི་འདུག ངས་
རྟག་ཏུ་རང་གི་བཟའ་ཟླ་ལ་ཁྱོད་ཚོས་རྟག་ཏུ་བསྟོད་བསྔགས་བྱས་ཏེ་གནམ་ལ་ཐུག་
རག་བར་དུ་བཀྱགས་པའི་སུའུ་ཆར་རས་ཐ་དེ་ཕར་བལྟས་ན། མོའི་ཁ་ནང་དུ་
མར་བཞག་ནའང་མི་ཞུ་དོགས་ཀྱི་སེམས་ཁུར་བྱས་ནའང་། མོའི་སེམས་པ་དྲོས་
·586-

མི་འདུག དེར་མ་ཟད། ང་ཚོས་ལས་ཀ་གང་བྱས་པ་ཐམས་ཅད་མོའི་ཐོག་ལ་
གཡུག་འཇོག་གི་འདུག་ཅེས་བརྗོད་མ་མྱོང་ངམ། ཞེས་སྨྲས།
བྷ་རོ་དྷ་ཡིས་རང་ཉིད་ཀྱི་དཀའ་སྡུག་གི་གདུང་འབོད་ལ་ཕེ་རེ་ཤུ་བྷ་བྷུ་ཡིས་
གདུང་སེམས་མཉམ་སྐྱེད་ཀྱི་རྒྱབ་སྐྱོར་མི་འཐོབ་པ་གསལ་པོ་ཤེས་པར་མ་ཟད།
གལ་ཏེ་མོ་རང་ཉིད་ཀྱིས་ཧ་རེས་མོ་ཧེས་ནེས་ལ་བསུན་གཙེར་བྱས་པ་ཡིན་ན།
ཁོའི་སེམས་ཀྱི་ནང་ནས་མོ་ལ་བརྩི་འཇོག་བྱེད་པའི་ལྟ་ཚུལ་དེ་ཡང་བརླག་འགྲོ་
བ་གསལ་པོར་རྟོགས་པ་དང་། དེས་མོ་ལ་སྔར་ལས་ཀྱང་ཁོང་ཁྲོ་དང་སེམས་
ཀྱི་བཅད་མཚམས་ཐ་དད་དུ་བཟོས་ཏེ། མོ་རང་ཉིད་ཀྱི་ཁྱོ་གས་ག་རེ་བསམ་
ན་མ་བསམ་ནའང་། མོ་རང་ཉིད་ཀྱི་ཕྱོགས་སུ་ཡོད་པའི་མི་གནས་ལུགས་རྟོགས་
ཐུབ་མཁན་ཐམས་ཅད་ལ། གནས་ལུགས་དང་རྒྱུ་མཚན་ཁུངས་སྐྱེལ་བྱེད་
རྒྱུའི་སེམས་ཐག་བཅད།
དེར་བརྟེན་མོས་ཧ་རེས་མོ་ཧེས་ནེས་ཀྱི་དོན་རྐྱེན་ཐམས་ཅད་བྷ་རཱ་མོ་ཡི་
ཚོགས་པའི་མི་རེ་རེ་ལ་བཤད་དེ། ཁོང་ཚོ་ཚང་མ་མོ་རང་ཉིད་ཀྱི་བསམ་ཐོག་
ཏུ་སླེབ་ཐུབ་པ་བྱས། མོས་ཁོང་ཚོ་ལ་བྱིས་པ་རྣམས་ལ་རྨོངས་དད་བྱེད་བཅུག་
སྟེ་ལས་དབང་ཡག་བཙོག་དང་སྐུ་འདྲ་ལ་ཕྱག་མཆོད་བྱེད་འཇུག་པ་དང་། བུད་
མེད་རྣམས་རྟག་ཏུ་ཁྱིམ་ལ་གནས་པར་བྱེད་དགོས་པ་སོགས་ཀྱི་མིག་ལྟོས་ངན་
པའི་སྐད་ཆ་བཤད་རྒྱུ་ལ་རྫོགས་མཐའ་མེད་པ་ཞིག་རེད། ཁྱིམ་བདག་མ་བྷ་
རོ་དྷ་ཡི་ཁོང་ཁྲོ་དེ་ཁོང་ཚོའི་ཁང་པའི་ཕྱི་ལོགས་ཁོ་ན་ལས་མཐོང་བ་ཙམ་ཞིག་
མ་ཡིན་པར། དེའི་མཇུག་འབྲས་དེ་ཁང་པའི་ནང་ནས་ཧ་རེས་མོ་ཧེས་ནེས་
ལ་བསུན་གཙེར་མཐར་ཕྱིན་པ་ཞིག་བྱས་ནས། མོ་ལ་སྤྲོ་སྐྱིད་བག་ཕེབས་གཏན་
587-

ནས་མེད་པར་བཟོས་ནས་ཡོང་བ་ཞིག་རེད།
ཧ་རེས་མོ་ཧེས་ནེས་ཀྱི་བཟའ་བཏུང་གི་མཐུན་རྐྱེན་སྦྱོར་མཁན་སྐྱེ་ས་རུས་
ཁུངས་མཐོ་བའི་ཞབས་ཞུ་པ་དེ། ནམ་ཞིག་མོ་ལ་དགོས་མཁོ་ཡོད་པའི་སྐབས་སུ་
ཁྱིམ་བདག་མ་བྷ་རོ་དྷ་ཡིས་ལས་ཀ་གཞན་ཞིག་གི་ཐོག་ལ་མངགས་པ་དང་། གལ་
ཏེ་གནས་ཚུལ་དེ་མོ་ལ་བཤད་པ་ཡིན་ན། མོས་ཏན་ཏན་ཧ་རེས་མོ་ཧེས་ནེས་ཀྱིས་
རིགས་རུས་དམན་པའི་རཱམ་དྷེན་གྱིས་བླངས་པའི་ཆུ་བེད་སྤྱོད་གཏོང་མི་སྲིད་པ་ཤེས་
བཞིན་དུ། ག་རེ། དཀའ་ངལ་ག་རེ་འདུག རཱམ་དྷེན་དེ་ལ་མི་འདུག་གམ།
ཞེས་སྨྲ་ངེས་པ་ཞིག་རེད། གལ་ཏེ་མོ་ལ་སུ་ཞིག་གིས་གནས་ལུགས་དེའི་ཐོག་ལ་
རྒྱུ་མཚན་ར་སྤྲོད་བྱས་པ་ཡིན་ན། མོས་ཏན་ཏན་ངག་ནས། གལ་ཏེ་མོ་གཞན
ཐམས་ཅད་ལས་སྐྱེ་ས་རུས་ཁུངས་མཐོ་བ་ཞིག་ཡིན་ན། མོ་ག་རེ་བྱས་ནས་བྷ་རྭ
མོ་ཡི་ཚོགས་པའི་ཁྱིམ་ཚང་ཞིག་གི་ནང་དུ་ཡོང་བ་རེད། ང་ཚོའི་འདིར་ཅོལ་ཆུང་
གི་བྱ་བ་ཐ་དད་པའི་དབྱེ་འབྱེད་གང་ཡང་མེད་པ་དང་། ང་ལ་མཚོན་ན་བྱ་བ་དེ་
འདྲ་ཡོང་མི་འཇུག་མཁན་ཞིག་ཡིན། ཞེས་བརྗོད་ངེས་པ་དང་།
དེ་ལྟ་བུའི་ལས་འགན་ཞིག་གི་ཐོག་ཏུ་ཕྱོགས་དུས་མོའི་ཚོར་འདུ་དེ་དྲག་
ཏུ་འབར་ནས། ཏན་ཏན་མོའི་ངག་ནས། བྷ་རཱ་མོ་ཡི་ཚོགས་པ་དེ་སྤྱི་ཚོགས
ཀྱི་གནད་དོན་ཐོག་ལ་ལྷོད་ཡངས་ཆེན་པོ་ཡོད་པ་ཞིག་རེད། དེ་གང་ཡིན་ཟེར་
ན། ཡུལ་སྲོལ་ལམ་ལུགས་ལ་ཆགས་ཞེན་བྱས་ན། དེའི་སྤྱི་ཚོགས་ཡར་རྒྱས་
སུ་འགྲོ་བ་ལ་ཕན་རྒྱུ་ལས་གནོད་ཚབས་ཆེ་བ་ཞིག་རེད། ཅེས་མོ་རང་ཉིད་ཀྱི
མོ་
ངོས་ནས་མུ་མཐུད་དེ་གནས་ལུགས་གསལ་བཤད་བྱེད་ངེས་པར་མ་ཟད།
ལ་སྟོབས་ཤུགས་ཀྱི་ནུས་ཚད་འཕར་མ་ཞིག་ལྷག་ནས་བསྡད་ཡོད་ན་མ་གཏོགས།
-588-

ག་རེ་བྱས་ནའང་མོས་དམ་དྲག་ཆེ་བའི་སྤྱོད་པ་དེ་ལྟ་བུ་ལ་རྣ་བ་གཏན་ནས་གཏད་
མི་སྲིད་པ་ཞིག་རེད། གལ་ཏེ་མོ་རང་ཉིད་ལ་ནོར་འཁྲུལ་བྱུང་བ་ཡིན་ན་དེ་ལ་
བཅོས་ཐབས་གཏན་ནས་མེད་པ་ཞིག་དང་། གལ་ཏེ་མོ་རང་ཉིད་ཀྱི་གཉེན་འབྲེལ་
རྣམས་མོ་རང་གི་ཁ་གཏད་དུ་ལངས་པ་ཡིན་ན། མོས་དེ་ལ་ཕམ་ཁ་འཁུར་རྒྱའི་
གྲ་སྒྲིག་ཡོད་ཡོད་པ་ཞིག་དང་། མཐའ་མཇུག་ཏུ་མོས་འཛམ་གླིང་འདིའི་ནང་
གི་སྐྱེས་བུ་དམ་པ་རླབས་ཆེན་གྱི་མཛད་རྗེས་ཆེན་པོ་ཡོད་མཁན་དེ་ཚོས། གཞན་
གྱི་ཐོག་ལ་བཟོད་སྒོམ་དང་སྐྱོན་བརྗོད་ལ་གདོང་ལེན་བྱས་པ་སོགས་ཀྱི་སྐོར་མོ་
རང་ཉིད་ཀྱི་སྐད་ཆ་ལ་ཉན་མཁན་རྣམས་ལ་བརྗོད་རྒྱུའི་དྲན་ཤེས་དེ་སྣང་མེད་
དུ་ཤོར་མི་འཇུག་པ་ཞིག་རེད།
འོན་ཀྱང་དེ་ནི་མོས་ཧ་རེས་མོ་ཧེས་ནེས་ལ་སྟབས་མི་བདེ་བའི་བྱེད་དཀའ་
མང་པོ་ཞིག་བྱེད་ཀྱིན་ཡོད་པ་ལྟ་བུ་ཞིག་མིན་པར། མོ་རང་ཉིད་དཀའ་ངལ་ཆེ་བའི་
བྱ་བ་སྣ་མང་ཞིག་གི་ཁྲོད་བརྒྱུད་ནས་དཀའ་ཐུབ་ཀྱི་ཡང་རྩེར་སླེབས་པ་ལྟ་བུ་ཞིག་
དང་། མོ་རང་ཉིད་ལ་བསྐོས་པའི་དཀའ་ཐུབ་ཀྱི་བྱ་བ་རང་ཉིད་སླུབར་བྱེད་པའི་
དཀའ་ཐུབ་ཀྱི་སྤྱོད་པ་དེ་ནི། མོ་རང་ཉིད་ཀྱི་ནང་དུ་འབར་བཞིན་ཡོད་པའི་གཏན་
འཇགས་ཀྱི་སྡུག་སྦྱོང་མནར་གཅོད་དང་ཆེས་ཤིན་ཏུ་མཚུངས་པ་ཞིག་དང་། མོ་
རང་ཉིད་ཀྱི་སྡུག་སྦྱོང་མནར་གཅོད་ཐམས་ཅད་དོན་དངོས་ཀྱི་རྒྱལ་ཁ་ཞིག་འཐོབ་
པའི་ཕྱིར་དུ། མོ་རང་ཉིད་ཀྱིས་ཡིན་ཤག་བྱས་ཏེ་སྡུག་བསྔལ་ལ་ཆེད་དུ་དང་ལེན་
བྱས་པ་ལྟ་བུ་ཞིག་ཏུ་བརྩིས་ནས་རྗོད་ཀྱིན་ཡོད་པ་ཞིག་རེད།
ནམ་ཞིག་ཧ་རེས་མོ་ཧེས་ནེས་ཀྱིས་མོ་ལ་བཟའ་བཏུང་དང་ཆུ་ཡིས་མཐུན་
རྐྱེན་དགོས་མཁོ་སྒྲུབ་རྒྱུ་དེ། ཁྱིམ་ཚང་དེའི་ནང་གི་དཀའ་ངལ་གྱི་གཞི་རྩ་ཡིན་
589-

པ་ཤེས་པའི་ཚེ། མོས་ཁོང་ཚོ་དང་ལྷན་དུ་སྡེབ་གཅིག་ལ་བཟའ་བཏུང་གཡོ་
རྒྱུ་དེ་བློས་བཏང་ནས་མོ་རང་ཉིད་ཀྱིས་ཐོག་མར་དཀོན་མཆོག་ལ་མཆོད་འབུལ་
བྱེད་བཞིན་ཡོད་པའི་ཤིང་ཏོག་གི་འབྲས་བུ་རྣམས་དང༌། འོ་མ་ཙམ་ལ་འཚོ་
བ་སྦྱར་ནས་འདུག་རྒྱུའི་སེམས་ཐག་བཅད། སུའུ་ཆར་རས་ཐ་ཡིས་དེའི་ཐོག་
ལ་འགྱོད་གདུང་དྲག་པོ་དང་བཅས་སེམས་འགུལ་བཏང་ནའང༌། སྐབས་དེར་
མོ་ཞི་འཇམ་དུ་གནས་པའི་ཆེད་དུ་མོའི་ཨ་ནེ་ཡིས། འོན་ཀྱང་། ངའི་སྙིང་ཉེ།
འདིས་ང་ལ་མ་འགྲིགས་པ་མི་འདུག འདི་ནི་ངེས་པར་དུ་མཁོ་བའི་བསླབ་ཁྲིམས་
ཀྱི་སྡོམ་པ་ཞིག་རེད། དེས་ང་ལ་སྤྲོ་སྐྱིད་ཀྱི་བདེ་བ་བྱིན་པ་ལས་དཀའ་སྡུག་གི་
མནར་གཅོད་གང་ཡང་སྤྲོད་ཀྱིན་མི་འདུག ཅེས་སྨྲས།
དེ་ལ་སུའུ་ཆར་རས་ཐ་ཡིས་ལན་བརྒྱབས་པ་ནི། ཨ་ནེ། གལ་ཏེ་ངས་
རིགས་རུས་སྐྱེ་ཁུངས་དམན་པ་རྣམས་ཀྱི་ལག་པ་ནས་བཟའ་བ་དང་བཏུང་བ་
རྣམས་ལེན་རྒྱུ་མཚམས་འཇོག་བྱས་པ་ཡིན་ན། ཁྱོད་ཀྱིས་ང་ཁྱོད་རང་ཉིད་
ཀྱི་རྗེས་སུ་འབྲང་འཇུག་གི་ཡིན་ནམ། ཞེས་སྨྲས།
ཧ་རེས་མོ་ཧེས་ཞེས་ཀྱིས། ཁྱོད་རང་། ངའི་སྙིང་ཉེ། ཁྱོད་རང་ལ་ཡིད་
ཆེས་དད་པ་བྱེད་སྟངས་ཅི་འདྲ་ཞིག་བསླབ་ཡོད་ན་དེའི་ཐོག་ཏུ་ཕྱིན་ན་འགྲིགས་པ་
ལས། ངའི་ཆེད་དུ་ལམ་ཀ་མི་འདྲ་བ་ཞིག་གི་ནང་ལ་གཏན་ནས་ཞུགས་དགོས་
མ་རེད། ང་ལ་ཁྱོད་ང་རང་ཉིད་ཀྱི་འཁྲིས་སུ་ཡོད་པ་དང་། ང་རང་ཉིད་ཀྱི་དཔུང་
པ་གཉིས་ཀྱི་བར་དུ་ཡོད་པ་དེས་ང་ལ་འདོད་པ་ཡོངས་སུ་ཚིམ་པའི་སྤྲོད་སྐྱིད་སྟེར་
བ་ཞིག་རེད། ཕེ་རེ་ཤུ་བྷ་བྷུ་ཁྱོད་ཀྱི་ཨ་ཕ་ལྟ་བུ་ཞིག་དང་ཁྱོད་ལ་མཚོན་ན་རང་ཉིད་
ཀྱི་སློབ་དཔོན་ལྟ་བུ་ཞིག་རེད། དེར་བརྟེན་ཁྱོད་ཀྱིས་ཁོའིབཀའ་སློབ་ལམ་སྟོན་སོགས་
– 590-

ལ་བརྩི་འཇོག་བྱས་པ་ཡིན་ན། དཀོན་མཆོག་གིས་ཏན་ཏན་ཁྱོད་ལ་དེའི་ཆེད་དུ་
བྱིན་རླབས་ཀྱི་དངོས་གྲུབ་བསྩལ་ངེས་པ་ཞིག་རེད། ཅེས་སྨྲས།
ཧ་རེས་མོ་ཧེས་ནེས་མོ་རང་ཉིད་ཀྱི་ངོས་ནས་ཁྱིམ་བདག་མ་བྷ་རོ་དྷ་ཡིས་
མོ་ལ་བསུན་གཙེར་དང་ཉེས་ཆད་བཀལ་བ་སོགས་ཀྱི་དོན་རྐྱེན་ཆུང་ཙག་རྣམས་
ལ་བཟོད་སྒོམ་བྱེད་ཐུབ་པར་མ་ཟད། དེ་ཚོ་ལ་ཕར་བལྟས་ན། མོས་དོ་སྣང་
ཀྱང་བྱེད་ཀྱིན་མེད་པ་ལྟ་བུ་ཞིག་རེད། ནམ་ཞིག་ཕ་རེ་ཤུ་བྷ་བྷུ་ཞོགས་པ་འཆར་
ཅན་ལ་མོའི་གམ་དུ་ཡོང་བ་དང་ཆབས་ཅིག རེད། དེ་རིང་ཁྱེད་རང་ག་འདྲ་
འདུག ཁྱེད་རང་ལ་སྟབས་མི་བདེ་བའི་དཀའ་ངལ་བྱུང་མེད་པའི་རེ་བ་ང་ལ་
ཡོད། ཅེས་སྨྲ་བ་དང་།
དེ་ལ་མོས་ལན་དུ། དཀའ་ངལ་གང་ཡང་མི་འདུག ཐུགས་རྗེ་ཆེ། ང་
ཧ་ཅང་སྐྱིད་པོ་འདུག ཅེས་ལན་རྒྱག་ངེས་པ་ཞིག་རེད། ཡིན་ནའང་དཀའ་
རྙོག་གི་བསུན་གཙེར་འདི་དག་གིས་སུའུ་ཆར་རས་ཐ་ལ་འཕར་འགྱང་མེད་པའི་
མནར་གཅོད་བཏང་ཡོད་ནའང༌། མོ་ནི་དཀའ་རྙོག་གི་རྒྱུ་རྐྱེན་ལ་ཞུ་གཏུགས་
བྱེད་མཁན་གྱི་བུ་མོའི་རིགས་ཤིག་མིན་པར་མ་ཟད། དམིགས་བསལ་དུ་བྷ་
རོ་དྷ་ཕེ་རེ་ཤུ་བྷུ་ཡི་མིག་སྔ་ནས་ཐར་བའི་ཆེད་དུ་མོའི་ཁ་གཏད་དུ་བྱ་བ་གང་ཡང་
མི་བྱེད་རྒྱུ་ལ་དོ་སྣང་དང་གཟབ་གཟབ་བྱེད་མཁན་ཞིག་ཀྱང་རེད།
མོ་དུས་རྟག་ཏུ་དོན་མེད་ཀྱི་བྱབ་དེ་ཚོའི་ཕྱོགས་ལ་ཐང་ཆད་དེ་ཁུ་སིམ་མེར་
གནས་པར་མ་ཟད། ཞེ་འཁོན་དང་སྡང་སེམས་ཀྱི་རྟགས་ཙམ་ཡང་མི་སྟོན་
མཁན་ཞིག་ཡིན་ནའང་། རྒྱུ་རྐྱེན་དེ་དག་གི་མཇུག་འབྲས་ལ་མཐའ་མར་མོ་
རང་ཉིད་ཀྱི་ཨ་ནེའི་ཕྱོགས་སུ་ཇེ་ཉེ་དང་ཇེ་ཉེར་སོང་བར་མ་ཟད། ཧྭ་རེས་མོ་
- 591-

ཧེས་ནེས་ཀྱིས་འགོག་རྒོལ་བྱས་མིན་ལ་མ་ལྟོས་པར། རིམ་བཞིན་མོ་རང་ཉིད་
ཀྱི་ཨ་ནེ་ལ་དགོས་མཁོ་ཡོད་པའི་མཐུན་རྐྱེན་རྣམས་མོ་རང་ཉིད་ཀྱིས་ལྟ་སྐྱོང་བྱེད་
རྒྱུའི་ཐོག་ཏུ་སླེབས། མཐའ་མར་ཧ་རེས་མོ་ཧེས་ནེས་ཀྱིས་མོས་སུའུ་ཆར་རས་
ཐ་ལ་དཀའ་ངལ་ཆེན་པོ་ཞིག་སྤྲོད་ཀྱིན་ཡོད་པ་མཐོང་བའི་ཚེ། མོ་རང་ཉིད་
ཀྱིས་སླར་ཡང་མོ་རང་ཉིད་ལ་བཟའ་བཏུང་གཡོ་རྒྱུའི་སེམས་ཐག་བཅད།
སྐབས་དེར་སུའུ་ཆར་རས་ཐ་ཡིས། ཨ་ནེ། ཁྱོད་ལ་འདོད་པ་ཇི་ལྟར་
ཡོད་པ་དེ་ལྟར་དུ་ངས་རང་གི་ཀུན་སྤྱོད་ལ་སྟངས་འཛིན་བྱེད་རྒྱུ་ཡིན། འོན
ཀྱང་ཁྱོད་ཀྱིས་ང་ལ་ངེས་པར་དུ་ཁྱོད་ལ་ཆུ་ལེན་འཇུག་རོགས། དེ་ལ་མིན་ཞེས་
དགག་བྱ་བྱས་ན་ངས་ཉན་རྒྱུ་མིན། ཞེས་སྨྲས།
ཧ་རེས་མོ་ཧེས་ནེས་ཀྱིས། ངའི་སྙིང་ཉེ། ཁྱོད་ཀྱིས་ངེས་པར་དུ་ཆུ་
ལེན་དགོས་མ་རེད། ཡིན་ནའང་ཆུ་དེ་ངའི་དཀོན་མཆོག་ལ་འབུལ་རྒྱུ་དེ་
རེད། ཅེས་སྨྲས།
སུའུ་ཆར་རས་ཐ་ཡིས་འགོག་རྒོལ་བྱས་ཏེ། ཨ་ནེ། ཁྱོད་ཀྱི་དཀོན་
མཆོག་དེ་སྤྱི་ཚོགས་ལ་ཆགས་ཞེན་ཆེ་བའི་ལྷ་རིགས་རུས་ལ་དབྱེ་འབྱེད་འདོད་
མཁན་ཞིག་རེད་དམ། ཁོ་ལ་ཡང་གྲིབ་དང་མི་གཙང་བས་ཕོག་སྐྱོན་གཏོང་
རྒྱུ་ཡོད་པ་རེད་དམ། ཞེས་སྨྲས།
མཐའ་མཇུག་ཏུ། ཧ་རེས་མོ་ཧེས་ནེས་ཀྱིས་སུའུ་ཆར་རས་ཐ་ཡི་མོས་
གུས་གཙང་མའི་སྒོ་ནས་མོ་རང་ཉིད་ལ་ཞབས་ཞུ་སྒྲུབ་རྒྱུ་སྨྲས་པ་དེས་རང་ཉིད་
ཕམ་དུ་བཅུག་པའི་ངོས་འཛིན་བྱས་ཏེ། མོས་རང་ཉིད་ཀྱི་ཚ་མོས་ཞབས་ཞུ
བྱེད་རྒྱུ་ལ་ཟུར་འཇོག་མེད་པའི་སྒོ་ནས་ཁས་ལེན་བྱས་པར་མ་ཟད། སྭཱ་ཏི་ཤ་
-592-

ཡིས་ཀྱང་མོ་ལ་ཞབས་ཞུ་བྱེད་རྒྱུ་ཡང་ཁས་བླངས།
ཁོས་རང་གི་གཅེན་མོའི་ལད་ཟློས་བྱས་ཏེ། རང་གི་ཨ་ནེའི་བཟའ་བཏུང་
གི་སྦྱོར་བ་ལ་ལྷན་ཅིག་ཏུ་ལོངས་སུ་སྤྱོད་བའི་གོ་སྐབས་འཛིན་རྒྱུའི་ཐོག་ལ་འདོད
པ་ཇེ་ཆེར་གྱུར་བར་མ་ཟད། མཐའ་མཇུག་ཏུ་ཁོང་ཚོ་གསུམ་པོ་ཕེ་རེ་ཤུ་བྷ་བྷུ་
HGOD
ཡི་ཁང་པའི་ཟུར་ཞིག་གི་ནང་དུ་ཟླ་སྒྲིལ་བཏང་བའི་མི་ཚང་ཆུང་ཆུང་ཞིག་ཏུ་འགྱུར་
རྒྱུའི་གཉན་འཕྲང་གི་གནས་སྟངས་ཤིག་གི་མཚམས་སུ་སླེབས།
ལོ་ལི་ཏཱ་གཅིག་པུ་ཆ་བགོས་ཀྱི་དུམ་བུ་གཉིས་ཀྱི་བར་གྱི་ཟམ་པ་གཅིག་
པུར་གྱུར་བ་དང༌། སྦྱིན་བདག་མ་བྷ་རོ་དྷ་ལ་མཚོན་ན་མོ་རང་ཉིད་ཀྱི་བུ་
མོ་གཞན་པ་རྣམས་སུ་ཞིག་ཀྱང་ཧ་རེས་མོ་ཧེས་ནེས་ཀྱི་སྡོད་སའི་འཁྲིས་སུ་
འགྲོ་བཞིན་མེད་པ་མཐོང་བཞིན་ཡོད་པ་དང་། གལ་ཏེ་མོ་རང་ཉིད་ཀྱིས་
ཕོད་ན། ལོ་ལི་ཏཱ་ལ་ཡང་མོས་དེར་འགྲོ་རྒྱུའི་ཕྱོགས་ལ་ཏན་ཏན་དགག་བྱ་
བྱས་ཡོད་ངེས་པ་ཞིག་རེད།། །།

ལེའུ་བཞི་ཅུ་པ།
༄༅། །ཁྱིམ་བདག་མ་བྷ་རོ་དྷ་ཡིས་ཡང་ཡང་མོའི་ངོ་ཤེས་པ་དེ་ཚོ་
ཁང་པ་དེ་རུ་མགྲོན་འབོད་བྱེད་བཞིན་ཡོད་པ་ཟད། མཚམས་མཚམས་ལ་
ཁོང་ཚོ་ཧ་རེས་མོ་ཧེས་ནེས་ཀྱི་ཁང་མིག་གི་མདུན་དུ་ཏན་ཏན་འཛོམས་ངེས་པ་
ཞིག་རེད། དུས་སྐབས་དེ་ལྟ་བུ་བྱུང་བའི་ཚེ། ཧ་རེས་མོ་ཧེས་ནེས་ཀྱིས་མོ་
རང་ཉིད་ཀྱི་ལྷན་སྐྱེས་ཀྱི་རང་གཤིས་ཉམ་ཆུང་བའི་རྣམ་འགྱུར་འོག་ནས་ཁོང་
ཚོ་ལ་དགའ་བསུའི་སྣེ་ལེན་བྱེད་རྒྱུའི་འབད་བརྩོན་བྱེད་ངེས་ནའང༌། ཁོང་ཚོའི་
ཕྱོགས་ནས་ཧ་ལམ་ཁོ་རང་ཚོའི་མཐོང་ཆུང་ཁྱད་གསོད་ཀྱི་རྣམ་པའི་ངོ་བོ་གཞན་
དུ་བསྒྱུར་བ་མ་ཟད་མཐའ་ན་མོ་ལ་ཟུར་ཟ་དང་བཅས་ལྟ་ངེས་པ་ཞིག་རེད།
ནམ་ཞིག་བྷ་རོ་དྷ་ཡིས་ཡུལ་སྲོལ་ལམ་ལུགས་ལ་རྨོངས་ཞེན་བྱེད་མཁན་
རྣམས་ཀྱི་ཀུན་སྤྱོད་དང་། ལམ་ལུགས་ཀྱི་ཐོག་ལ་ལན་ཚྭའི་རོ་ལྟར་ཁ་བའི་འགྲེལ
བཤད་རྒྱག་པའི་ཚེ། ཁོང་ཚོའི་ནང་གི་མི་ཁ་ཤས་མོའི་སྐད་ཆའིཁྲོད་དུ་ངེས་
པར་དུ་ཞུགས་སྲིད་པ་ཞིག་རེད། སུའུ་ཆར་རས་ཐ་རྟག་ཏུ་རང་གི་ཨ་ནེ་དང་
594-

ལྷན་དུ་བསྡད་དེ་ཁོང་ཚོའི་འཐབ་འཛིང་ངོ་རྒོལ་གྱི་སྐད་ཆ་ལ་ལྷིང་འཇགས་བག་
ཕེབས་ཀྱི་སྒོ་ནས་བཟོད་སྒོམ་བྱས་ཏེ་བསྡད། མོས་ཁོང་ཚོ་ལ་བྱེད་ཐུབ་པ་དེ་
ནི་ཁོང་ཚོས་གང་བྱས་པ་དེས་མོ་ལ་ཡང་ཕོག་ཐུག་གཏོང་གི་ཡོད་པའི་རྣམ་འགྱུར་
སྟོན་རྒྱུ་དེ་ཙམ་ཞིག་རེད། གང་ཡིན་ཟེར་ན། མོ་རང་ཉིད་ཀྱི་ཨ་ནེའི་ཁ་ཕྱོགས
ཀྱི་རྗེས་སུ་འབྲངས་པ་དེའི་རྒྱུ་མཚན་ལ་བརྟེན་ནས། མོ་དང་རང་གི་ཨ་ནེ་གཉིས་
ལ་ཟུར་ཟ་འཕྱ་དམོད་བྱས་པའི་རྒྱུ་མཚན་གྱིས་རེད།
ནམ་ཞིག་བར་གསེང་ཁྲོད་ཀྱི་སྟབས་བདེའི་བཟའ་བཏུང་སོགས་འདེགས་
པའི་ཚེ་སུའུ་ཆར་རས་ཐ་ཡིས་གང་ཡང་མི་ལེན་པར་ངག་ནས། ངས་འདི་ཚོ་
ལེན་རྒྱུ་མིན། ཐུགས་རྗེ་ཆེ། ཞེས་བརྗོད་ངེས་པ་དང༌། དེ་ལ་ཁྱིམ་བདག་མ་
བྷ་རོ་ངྷ་ཁོང་ཁྲོ་རབ་ཏུ་འཁྲུགས་ནས། ག་རེ། ཁྱོད་ཀྱིས་ང་ཚོ་དང་ལྷན་དུ་
བཟའ་བཏུང་ལ་རོལ་རྒྱུ་མིན། ཞེས་པའི་དོན་དག་དེ་ཅི་ཞིག་ཡིན་ནམ། ཞེས་
སྨྲ་ངེས་པར་མ་ཟད། ནམ་ཞིག་སུའུ་ཆར་རས་ཐ་ཡིས་ཡང་བསྐྱར་གོང་གི་སྐད་
ཆའི་རྗེས་ཟློས་བྱས་ཚེ། མོས་སྔར་ལྷག་ནན་སྐུལ་གང་ཡང་མི་བྱེད་པར། ཏན་
ཏན་འཕྱ་དམོད་ཀྱི་སྤྲ་ཚིལ་བྱུགས་པའི་ཟུར་ཟ་དང་བཅས་མོའི་ངོ་ཤེས་པ་དེ་ཚོ་
ལ། ཁྱོད་ཚོས་ཤེས་ཀྱིན་ཡོད་དམ། ང་ཚོའི་སྲས་མོ་གཞོན་ནུ་མ་དེ་སྟོབས་ཀྱི་
ནུས་ཤུགས་ལྡན་པའི་རིགས་རུས་སྐྱེ་ཁུངས་མཐོ་བ་ཞིག་ཏུ་གྱུར་ཡོད་སྟབས། ང་
ཚོའི་རེག་ཐུག་གི་འབྲེལ་བ་ཡིས་མོ་ལ་མི་གཙང་བའི་གྲིབ་ཕོག་ཉེན་ཡོད་པ་རེད།
ཅེས་སྨྲ་ངེས་པ་དང་། མགྲོན་པོ་རྣམས་ཀྱིས་ཅི་འདྲའི་སུའུ་ཆར་རས་ཐ་ཡུལ་
སྲོལ་ལམ་ལུགས་ལ་ཆགས་ཞེན་བྱེད་མཁན་ཞིག་ཏུ་གྱུར་འདུག རེ་དོགས་མ་
ཆོད་པའི་ངོ་མཚར་ལ་མཚམས་གཏན་ནས་འཇོག་རྒྱུ་མེད་པ་ཞིག་རེད། ཅེས་
ཚ 595-

གསལ་བཤད་བྱེད་ངེས་པ་ཞིག་རེད།
ཧ་རེས་མོ་ཧེས་ནེས་ལ་སེམས་ཁྲལ་ལངས་ཏེ། ར་དྷ་ར་ནེས། ཁྱོད་
ཀྱིས་དེ་འདྲ་མ་བྱེད། ངའི་སྙིང་ཉེ། ཁོང་ཚོའི་འགྲམ་དུ་ཕྱིན་ནས་ཁོང་ཚོ་དང་
ལྷན་དུ་བཟའ་བཏུང་ལྷན་ཅིག་ཏུ་བྱོས། ཞེས་སྨྲ་བ་དང༌། མོའི་ཚ་མོས་རང་
ཉིད་ཀྱི་ཆེད་དུ་རང་གི་ཨ་ནེ་ལ་འཕྱ་དམོད་ཟུར་ཟ་བྱེད་ཀྱིན་ཡོད་པ་དེ་ཧ་ཅང་
ཐལ་དྲགས་པ་གསལ་བོར་ཚོར་གྱིན་ཡོང་ནའང༌། མོས་དེ་ལ་བཟོད་སྒོམ་བྱས་
ཏེ་ཁུ་སིམ་མེར་རང་ཚུགས་བརྟན་པོ་བཟུང་ནས་བསྡད།
ཉི་མ་གཅིག་ལ་བྷ་རོ་དྷ་ཡི་མགྲོན་པོ་ཞིག་གིས་ཨ་མཚར་ཤེས་འདོད་ཀྱི་སྒོནས་
རྐང་མགོར་ལྷམ་གྱོན་ཏེ། ཧ་རེས་མོ་ཧེས་ནེས་ཀྱི་ཁང་མིག་ནང་དུ་རྐང་པ་སྤོ་གྲབས་
བྱེད་བཞིན་པའི་སྐབས་སུ། སུའུ་ཆར་རས་ཐ་ཡིས་འགྲོ་ལམ་བཀག་སྟེ། ཐུགས་
རྗེས་གཟིགས། ཁང་མིག་འདིའི་ནང་དུ་མ་འགྲོ་རོགས། ཞེས་སྨྲས།
མགྲོན་པོ་དེས། ག་རེ་བྱས་སོང༌། གནད་དོན་ག་རེ་འདུག་གམ།
ཞེས་དྲིས།
སུའུ་ཆར་རས་ཐ་ཡིས། ངའི་ཨ་ནེའི་ནང་ཚང་གི་ལྷ་འདིར་ཉར་ཚགས་
བྱས་ཡོད་པ་རེད། ཅེས་སྨྲས།
མགྲོན་པོ་དེས། ཨ། འདྲ་སྐུ་ཞིག དེས་ན་མོས་འདྲ་སྐུ་ཞིག་ལ་ཕྱག་
མཆོད་བྱེད་ཀྱིན་ཡོད་པ་རེད་དམ། ཞེས་སྨྲས།
ཧ་རེས་མོ་ཧེས་ནེས་ཀྱིས། ཡིན། ཨ་མ། ངས་ཏན་ཏན་འདྲ་སྐུ་ཞིག་
ལ་མཆོད་འབུལ་གསོལ་མཆོད་བྱེད་ཀྱིན་ཡོད། ཅེས་ལན་བརྒྱབས།
མགྲོན་པོ་དེས། ཁྱོད་ལ་ག་འདྲ་བྱས་ནས་འདྲ་སྐུ་ཞིག་ལ་ཡིད་ཆེས་ཡོང་
-596-

གི་འདུག་གམ། ཞེས་དྲིས།
ཧ་རེས་མོ་ཧེས་ནེས་ཀྱིས། ང་ལྟ་བུའི་ཉམ་ཐག་པའི་སེམས་ཅན་ཞིག་
ལ་ཡིད་ཆེས་བྱེད་ས་ཞིག་གང་ན་ཡོད། འོན་ཀྱང་ང་ལ་ཡིད་ཆེས་བྱེད་ས་ཞིག་
ཡོད་ན་དེས་ཏན་ཏན་སྐྱོབ་རྒྱུ་རེད། ཅེས་ལན་བརྒྱབས།
སྐབས་དེར་ལོ་ལི་ཏྭ་གནས་དེར་སླེབས་པ་དང་། མོའི་ངོ་གདོང་ལི་ཁྲིའི་
མདངས་ལྟར་གྱུར་བ་དང་ཆབས་ཅིག་དྲི་བ་གཏོང་མཁན་དེའི་ཕྱོགས་ལ་ཁ་འཁོར་
ཏེ་མོ་ལ། དེས་ན་ཁྱོད་ཀྱིས་ཕྱག་མཆོད་གསོལ་འདེབས་བྱེད་སའི་ཡུལ་དེ་ལ་
ཁྱོད་ལ་ཡིད་ཆེས་ཡོད་དམ་མེད། ཅེས་དྲིས།
དེ་ལ་མགྲོན་པོ་དེས། ཅོལ་ཆུང་གི་སྐད་ཆ་ག་རེ་བཤད་ཀྱིན་ཡོད། དེ་
ལ་ཡིད་ཆེས་མེད་ན་གཞན་ག་རེ་ལ་ཡོང་གི་རེད། ཅེས་ལན་བཏབ།
ལོ་ལི་ཏཱ་ཡིས་མཐོང་ཆུང་གི་སྒོ་ནས་མོའི་མགོ་བོ་གཡུག་གཡུག་བྱེད་བཞིན་
དུ། ཁྱོད་རང་ལ་ཡིད་ཆེས་མེད་པ་ཙམ་དུ་མ་ཟད། ད་དུང་དེའི་ཐོག་ལ་ཁྱོད་
ཀྱིས་རང་ཉིད་ལ་ཡིད་ཆེས་མེད་པ་དེ་ཡང་ཤེས་ཀྱིན་མི་འདུག ཅེས་སྨྲས།
ཧ་རེས་མོ་ཧེས་ནེས་ཀྱིས་སུའུ་ཆར་རས་ཐ་རྒྱུན་སྲོལ་ལྟར་གནས་པ་དང་།
ལྷག་པར་དུ་བྷ་རོ་དྷ་ལ་སྡང་སེམས་ཕོག་ཐུག་མི་འགྲོ་བའི་ཆེད་དུ། མོ་རང་ཉིད་
ཀྱིས་ག་རེ་བྱེད་ཐུབ་པ་དེ་བྱས་ནའང་། དེ་ལ་མ་ལྟོས་པར་སུའུ་ཆར་རས་ཐ་
རིམ་བཞིན་མོའི་ནང་འཁོར་གྱི་གྲས་ནས་རྒྱང་རིང་དུ་ཕྱི་བཀྱེད་བྱས། འདས་
ཟིན་པའི་དུས་ཚོད་ཀྱི་བརྒྱུད་རིམ་ཁྲོད་དུ་བྷ་རོ་ངྷ་དང་ཧ་རན་གཉིས་ནམ་ཡང་
ཕན་ཚུན་གཅིག་གི་རོགས་ལ་གཅིག་འཐོན་པའི་མཐུན་ལམ་བྱེད་མྱོང་མེད་ནའང་།
ད་ལྟ་ཁོ་གཉིས་ནང་མི་གཞན་རྣམས་ཀྱི་ཁ་གཏད་དུ་ཕན་ཚུན་གཉིས་མོས་ཀྱི་སྒོ་
597-

ནས་ལང་རྒྱུའི་བསམ་བློའི་གོ་རྟོགས་ཤིག་གི་མཚམས་སུ་སླེབས། དུས་སྐབས་
དེར་ཁྱིམ་བདག་མ་བྷ་རོ་དྷ་ཡིས་གཞན་གྱིས་སྐད་ཆ་ག་རེ་བཤད་མིན་ལ་མ་ལྟོས་
པར། གལ་ཏེ་བྷ་རཱ་མོ་ཡི་ཚོགས་པའི་ཕུལ་བྱུང་གི་ལྟ་གྲུབ་གཙང་མར་སྐྱོང་མཁན་
ཞིག་ཡོད་ན། དེ་ནི་ཕེ་ནུས་བྷ་བྷུ་རེད། ཅེས་གསལ་བཤད་བྱེད་རྒྱུ་ལ་སྤྲོ་བ་
འདྲེན་པ་ཞིག་ཏུ་གྱུར།
དུས་དེ་མཚུངས་སུ་ཧ་རན་གྱིས། ཁྱིམ་བདག་མ་བྷ་རོ་དྷ་བྷ་རཱ་མོ་ཡི་ཁྱིམ་
ཚང་གི་ནང་གི་ཨ་མ་མིག་དཔེ་འོས་པ་ཞིག་དང༌། མོའི་ལྷག་བསམ་རྣམ་དག
གི་གཤིས་རྒྱུད་གཡོ་བ་མེད་པ་དེ་ལ་བརྟེན་ནས། མོས་ཐབས་ལམ་སྣ་ཚོགས་
ཀྱི་སྒོ་ནས་ཡོངས་སུ་གྲགས་པའི་བྷ་རཱ་མོ་ཡི་སྤྱི་ཚོགས་ཀྱི་མིང་ལ་ནག་ནོག་གི་དྲི་
མས་མ་གོས་པར་རྒྱུན་གནས་བྱེད་པའི་ཐོག་ལ། འབད་བརྩོན་བྱེད་ཀྱིན་ཡོད་
པའི་འགྲེལ་བཤད་བརྒྱབས། ཁོའི་བསྟོད་བསྔགས་འདིའི་ནང་ལོགས་ན་བཤད་
མི་དགོས་པར་ཕེ་རེ་ཤུ་བྷ་བྷུ་ཡི་ཁ་གཏད་དུ་སེང་རས་ཀྱིས་གཡོགས་ཏེ་བསྐོར་
ནས་བཤད་པའི་གནད་དོན་ཞིག་ཡོད་ངེས་པ་ཞིག་རེད།
ཉི་མ་ཞིག་ལ་ཧ་རན་གྱིས་ཕ་རེ་ཤུ་བྷ་བྷུ་ཡོད་ས་ནས་སུའུ་ཆར་རས་ཐ་ལ།
ངས་ཁྱོད་ཀྱིས་དེང་སང་འདྲ་སྐུ་ལ་མཆོད་འབུལ་བྱས་པའི་བྱིན་རླབས་ཅན་གྱི་
བཟའ་བཏུང་མ་གཏོགས་གཏན་ནས་ལེན་གྱིན་མེད་པ་གོ་སོང༌། དེ་བདེན་པ་
རེད་དམ། ཞེས་དྲིས།
སུའུ་ཆར་རས་ཐ་ཡི་ངོ་གདོང་དམར་པོར་གྱུར་ནའང་། མོས་སྐད་ཆ་
དེ་མ་གོ་བ་ལྟ་བུ་བྱས་ཏེ་སྨྱུ་གུ་རྣམས་དང་སྣག་ཚ་དེ་ཅོག་ཙེའི་སྟེང་དུ་སྤོ་རྒྱུའི་ཐོག་
ལ་འབད་བརྩོན་བྱེད་རྒྱུའི་འགོ་བཙུགས། སྐབས་དེར་ཕེ་རེ་ཤུ་བྷ་བྷུ་ཡིས་གདུང་
-598-

སེམས་མཉམ་བསྐྱེད་ཀྱི་མིག་མདའ་མོའི་ཕྱོགས་སུ་བསྐོར་ཏེ་ཧ་རན་ལ། ཕེ་
ནུས་བྷ་བྷུ། ང་ཚོས་བཟའ་བཏུང་གི་རིགས་ག་རེ་ཟོས་པ་ཡིན་ནའང༌། དེ་ནི་
དཀོན་མཆོག་གིས་བྱིན་གྱིས་བརླབས་པའི་བཟའ་བཅའ་རེད། ཅེས་སྨྲས།
ཧ་རན་གྱིས། ཡིན་ནའང་ཕར་བལྟས་ན། སུའུ་ཆར་རས་ཐ་ཡིས་ང་
ཚོའི་ལྷ་དཀོན་མཆོག་དེ་བློས་བཏང་ཚར་ཡོད་པ་འདྲ། ཞེས་བཤད།
ཕེ་རེ་ཤུ་བྷ་བྷུ་ཡིས། གལ་ཏེ་དེ་འདྲ་ཞིག་བྱུང་ཡོད་པའི་དབང་དུ་བཏང་
ནའང་། དེའི་སྐོར་ལ་མོའི་ཐོག་ལ་སེམས་ཁྲལ་བྱེད་དགོས་པའི་རིམ་གྲོ་ཅི་ཞིག་
འདུག་གམ། ཞེས་སྨྲས།
ཧ་རན་གྱིས། ནམ་ཞིག་ང་ཚོས་མི་ཞིག་ཆུ་རླབས་ཀྱིས་དེད་ནས་ཁ་ཕྱོགས་
གཞན་ཞིག་ཏུ་འཁྱེར་གྱིན་ཡོད་པ་མཐོང་བའི་ཚེ། ང་ཚོས་མི་དེ་ཆུ་འགྲམ་དུ་
ཕྱིར་འཐེན་རྒྱུའི་ཐོག་ལ་འབད་བརྩོན་བྱེད་རྒྱུ་མ་རེད་དམ། ཞེས་ལན་བརྒྱབས།
ཕེ་རེ་ཤུ་བྷ་བྷུ་ཡིས། ས་རྡོག་ཅིག་དང་ལྷན་དུ་ཁོ་རྡོ་རྒྱང་བྱས་པ་དེ་ཆུ་བོའི་
འགྲམ་དུ་ཚུར་འཐེན་པ་ལྟ་བུ་དང་འདྲ་བ་ཞིག་མ་རེད། ཡིན་ནའང་ཕེ་ནུས་
བྷ་བྷུ་ཁྱོད་ཀྱིས་དེ་ལ་ངེས་པར་དུ་ཉེན་བརྡ་གཏོང་དགོས་མ་རེད། ངས་སུའུ་ཆར་
རས་ཐ་བྱིས་པ་ཆུང་ཆུང་ཡིན་པའི་དུས་སྐབས་ནས་ངོ་ཤེས་ཀྱིན་ཡོད་པར་བརྟེན།
གལ་ཏེ་མོ་ཆུ་རླབས་ཀྱིས་ཀློང་དུ་ལྷུང་ནས་ཡོད་ན། ངས་ཁྱོད་ཚོ་ཚང་མའི་སྔོན་
ལ་ངེས་པར་དུ་ཤེས་དགོས་པར་མ་ཟད། ངས་དེའི་སྐོར་ལ་སྣང་མེད་བྱས་ཏེ་
འཇོག་ཀྱང་གཏན་ནས་མི་སྲིད་པ་ཞིག་རེད། ཅེས་བཤད།
ཧ་རན་གྱིས། སུའུ་ཆར་རས་ཐ་མོ་རང་ཉིད་འདིར་ཡོད་པར་བརྟེན།
མོ་རང་ཉིད་ཀྱིས་ལན་རྒྱག་གི་རེད། མོས་སྐྱེ་བོ་སུ་ཞིག་དང་ལྷན་དུ་ཡང་བཟའ་
— 599-

བཏུང་ལ་རོལ་རྒྱུ་ངོས་ལེན་བྱེད་ཀྱིན་མི་འདུག་ཅེས་གོ་སོང་། དེ་བདེན་པ་ཡིན་
མིན་མོ་རང་ཉིད་ལ་སྐད་ཆ་དྲིས། ཞེས་སྨྲས།
སུའུ་ཆར་རས་ཐ་ཡིས་སྣག་ཚ་རང་སོར་གནས་པ་ལ་སེམས་པ་གཅིག་ཏུ་
བསྒྲིམས་ནས་ཡོད་པའི་དགོས་མེད་ཀྱི་བློ་རྩེ་གཅིག་སྒྲིམ་དེ་ལྷོད་ཡངས་སུ་བཏང་སྟེ།
ངས་མི་སྣ་མིན་སྣ་ཚོགས་ཀྱིས་ལག་པ་འཆང་བའི་བཟའབཏུང་གི་རིགས་ལ་ལོངས་
སུ་སྤྱོད་བཞིན་མེད་པ་དེ། ཨ་ཕས་ཤེས་ཀྱིན་ཡོད་པ་རེད། གལ་ཏེ་ཁོས་དེ་ལ
བཟོད་སྒོམ་བྱས་ཏེ་བཏང་སྙོམས་སུ་འཇོག་ཐུབ་ཀྱི་ཡོད་ན་ང་ལ་དེས་མ་འགྲིགས་
པ་གང་ཡང་མི་འདུག གལ་ཏེ་དེ་ཁྱོད་རང་ཚོ་སུ་ཞིག་གི་བློ་ངོར་འཐད་ཀྱིན་མེད་
པ་ཡིན་ན། ཁྱོད་རང་ཚོས་ང་ལ་མིང་ག་འདྲ་ཞིག་འདོགས་འདོད་ན་དེ་ཁྱོད་རང་
ཚོའི་རང་དབང་རེད། འོན་ཀྱང་ཁྱོད་ཚོས་ག་རེ་བྱས་ནས། ཨ་ཕ་ལ་དེའི་སྐོར་
ལ་རྙོག་གྲ་བཤད་ཀྱིན་ཡོད་དམ། ཁྱོད་ཀྱིས་ཨ་ཕ་ལ་ང་ཚོ་རེ་རེའི་ཐོག་ལ་ཅི་འདྲའི་
བཟོད་བསྲན་རྒྱ་ཆེན་པོ་ཞིག་ཡོད་པ་དེ་ཤེས་ཀྱིན་ཡོད་དམ། ཁྱོད་ཀྱིས་ཁོ་ལ་དྲིན་
ལན་བཟང་འཇལ་བྱེད་སྟངས་འདི་འདྲ་རེད་དམ། ཞེས་སྨྲས།
ཧ་རན་གྱི་སེམས་ལ། སུའུཆར་རས་ཐ་ཡིས་ཀྱང་ཁ་གསངས་ནས་མོ་རང་
ཉིད་ཀྱི་ཐོག་ལ་འདི་འདྲའི་སྐད་ཆ་གསལ་ཆ་དོད་པོ་ཞིག་བཤད་རྒྱུ་ཤེས་འདུག་བསམ་
སྟེ། རེ་ཞིག་ཁོ་ཡ་མཚན་ནས་མོའི་སྐད་ཆའི་ལྡོག་ཕྱོགས་སུ་ལངས་ནས་བསྡད།
ཕེ་རེ་ཤུ་བྷ་བྷུ་ཞི་འཇམ་བག་ཕེབས་ལ་མོས་པའི་མི་ཞིག་ཡིན་པར་མ་ཟད།
ཁོ་རང་ཉིད་ཀྱི་སྐོར་དང་གཞན་གྱི་སྐོར་གང་གི་ཕྱོགས་ལ་ཡང་ཁ་བརྡ་མང་པོ་
བྱེད་རྒྱུ་ལ་འདོད་པ་ཡོད་པའི་མི་ཞིག་མ་རེད། ཁོ་རང་ཉིད་ཀྱི་མི་ཚེ་དེ་ལྷིང་འཇགས་
ཀྱི་ངང་དུ་བསྐྱལ་ནས། བྷ་རཱ་མོ་ཡི་ཚོགས་པའི་གནད་དོན་གང་གི་ཕྱོགས་ལ་
600-

ཡང་སྐད་ཆ་མི་བཤད་པར་འདུག་མཁན་ཞིག་རེད།
དེར་བརྟེན་དེ་ལྟ་བུའི་གཤིས་ཀ་དེ། ཧ་རན་གྱིས་ཕེ་རེ་ཤུ་བྷ་བྷུ་ལ་སེམས་
ཤུགས་མེད་པའི་རྒྱུ་རྐྱེན་ཞིག་ཏུ་ངོས་འཛིན་བྱེད་ཀྱིན་ཡོད་པར་མ་ཟད། ད་
དུང་ཁོས་དེའི་ཐོག་ལ་ཁོ་ལ་མི་འདོད་པའི་ཁྲལ་ཡང་འགེལ་གྱིན་ཡོད་ནའང༌། ཕེ་
རེ་ཤུ་བྷ་བྷུ་ཡིས་གསལ་བཤད་གཅིག་ཁོ་ན་བྱས་པ་ནི། དཀོན་མཆོག་གིས་རིགས
མི་འདྲ་བའི་གང་ཟག་གཉིས་བསྐྲུན་ཡོད་པ་དང༌། གཅིག་ནི་གཡོ་འགུལ་ལྡན
པའི་རིགས་གཅིག་དང་ཅིག་ཤོས་ནི་འགུལ་སྐྱོད་ཀྱི་ནུས་པ་མེད་པའི་རིགས་ཤིག་
རེད། ང་དེ་གཉིས་ཀྱི་ནང་ནས་ཕྱི་མའི་ཁོངས་སུ་གཏོགས་པ་ཞིག་རེད། དཀོན་
མཆོག་གིས་ང་ཚོ་ལྟ་བུ་ལ་འཚམས་པའི་ལས་ཀ་མཇུག་འཁྱོང་ཡོང་བའི་ཆེད་དུ།
དེ་ལྟ་བུའི་མི་ལག་ལེན་གྱི་ཁྲོད་དུ་བཀོལ་ཡོད་པ་དང་། རང་ཉིད་ཀྱིས་བསྒྲུབ་
མི་ཐུབ་པའི་བྱ་བ་ཞིག་གི་ཐོག་ལ་ངལ་གསོ་མེད་པའི་ཚ་གི་ཚིག་གེ་བྱས་པ་ལ་གྲུབ་
འབྲས་གང་ཡང་འཐོབ་རྒྱུ་མ་རེད། ད་ཆར་ང་ལོ་ན་མཐོ་པོར་སོན་ཡོད་པ་དང་།
ང་ལ་བྱ་བ་གང་ཞིག་སྒྲུབ་པའི་སྟོབས་དང་ནུས་ཤུགས་ཅི་ཞིག་ཡོད་དང་མེད་སྔོན་
ཆད་ནས་ཐག་གཅོད་བྱས་ནས་དུས་ཡུན་རིང་པོ་ཞིག་ཕྱིན་ཚར་བ་རེད། ཁྱོད་
ཀྱིས་ང་ལ་མུ་མཐུད་དུ་ཨུ་ཚུགས་བྱས་ཏེ་འབུད་རྒྱག་བཏང་བ་དེས། ང་ལ་ཕན་
ཐོགས་གང་ཡང་འབྱུང་བར་བྱེད་མི་ཐུབ་པ་ཞིག་རེད། ཅེས་སྨྲས། ཧ་རན་
གྱིས་དེ་ལ་ཐད་ཀར་ལན་རྒྱག་རྒྱུ་མ་བྱུང་ནའང་། ཁོས་རང་ཉིད་ལ་སེམས་ཤུགས་
སྤེལ་བའི་བློ་སྟོབས་སྐྱེད་རྒྱུའི་རང་མཐོང་ཉམས་མི་སྲིད་པ་ཞིག་རེད།
ཁོ་རང་ཉིད་ཀྱི་ཡིད་ཆེས་ནི། ཁོ་རང་ཉིད་ལ་སྐྱེ་བོ་གཞན་གཡོ་འགུལ་
མེད་པར་སྒྱིད་ལུག་གི་ངང་དུ་སྡོད་མཁན་རྣམས་ལ་ངར་ཤུགས་དང་། དེ་ལྟར་
601-

སྡོད་རྒྱུ་ལ་གནོང་འགྱོད་བྱེད་འཇུག་པའི་སྟོབས་ཤུགས་ཀྱི་ནུས་པ་འགོག་ཏུ་མེད་
པ་ཞིག་ཡོད་པའི་ངོས་འཛིན་བྱེད་ཀྱིན་ཡོད་པར་བརྟེན། སྐྱེ་བོ་སུ་ཞིག་ཀྱང་ཁིའི་
བློ་རྩེ་གཅིག་པའི་བསམ་བློའི་དྲག་ཤུགས་ཀྱི་ལངས་ཕྱོགས་ཁྲོད་དུ་ཡུན་རིང་སྡོད་
མི་ཐུབ་པ་དང་། ཁོ་རང་ཉིད་ཀྱི་བསམ་ཚུལ་དེ་བྷ་རཱ་མོ་ཡི་ཚོགས་པའི་ནང་གི་
འཐུས་མི་རེ་རེའི་བཟང་ཕྱོགས་ཀྱི་འགྱུར་བ་ཐམས་ཅད། གཞི་རྩའི་ཆ་ནས་
ཁོ་རང་ཉིད་ལ་བརྟེན་ནས་བྱུང་བ་དང་། དེ་དག་ཐམས་ཅད་རང་ཉིད་ཀྱི་ཁྱད་
ཆོས་བརྗོད་པའི་གནས་ཤིག་ཏུ་གྱུར་ཡོད་པའི་ཐག་གཅོད་ཀྱི་སྟེང་ལ་སླེབས་ཡོད་
པ་མ་ཟད། ཁོང་ཚོས་བྱ་བ་གང་ཞིག་གི་ཐོག་ལ་ལས་ཀ་བྱེད་ཀྱིན་ཡོད་ནའང་།
དེའི་རྒྱབ་ལྗོངས་སུ་ཁོ་རང་ཉིད་ཀྱི་ཤུགས་རྐྱེན་ངེས་པར་ཐེབས་ནས་ཡོད་པ་ལ་
ཡང་ཐེ་ཚོམ་མེད་པར་མ་ཟད། ནམ་ཞིག་གཞན་གྱིས་ཁོའི་མིག་སྔ་ནས་སུའུ་
ཆར་རས་ཐ་ལ་དམིགས་བསལ་གྱིས་བསྔགས་བརྗོད་བྱས་ཚེ། ཁོ་ལ་རང་འདོད་
ཚིམ་པའི་ཚོར་འདུ་ཞིག་དང་ལྷན་དུ་སྤྲོ་སྣང་གི་འཛུམ་མདངས་རྒྱས་པ་དང་མཉམ་
དུ་ཁོའི་སེམས་ལ། རང་ཉིད་སུའུ་ཆར་རས་ཐ་ཡི་ཀུན་སྤྱོད་ཀྱི་ཐོག་ལ་ལེགས་
ཉེས་བླང་དོར་དང་མིག་ལྟོས་ལམ་སྟོན། གཞན་མཐུན་འགྱུར་རོགས་རམ་བྱས་
ཏེ། མོ་ལ་ཁ་ཕྱོགས་ཀྱི་འགྱུར་བ་གཏོང་མཁན་ཞིག་ཡིན་པར་བསམ་གྱིན་ཡོད་
པར་མ་ཟད། ཁོའི་གདོང་པ་ལ་མོའི་གཟི་བརྗིད་ལྡན་པའི་མི་ཚེ་དེ། ཁོའི་རླབས་
ཆེན་གྱི་གྲུབ་འབྲས་ཀྱི་རྒྱལ་ཁ་ཞིག་ཏུ་འགྱུར་རྒྱུའི་རེ་བ་བྱེད་ཀྱིན་ཡོད་པ་ཞིག་
རེད། ད་ལྟ་ཡང་ཁོའི་ང་རྒྱལ་ལ་སུའུ་ཆར་རས་ཐ་ཕྱི་ནུར་བརྒྱབས་པའི་ཡིད་
སྐྱོའི་གནས་ཚུལ་དེ་ཡིས་ཆག་གྲུམ་བཏང་མེད་པ་ཞིག་རེད། གང་ཡིན་ཟེར་
ན། ཁོས་ཁག་འདོགས་ཡ་ལ་ཚང་མ་ཕེ་རེ་ཤུ་བྷ་བྷུ་ཡི་ཕྲག་པ་གཉིས་ཀྱི་སྟེང་
-602·

ཡོད་པ་ཞིག་རེད།བཀལ་
དུ་
མི་ཚང་མའི་ཁ་ནས་ཕེ་རེ་ཤུ་བྷ་བྷུ་ལ་བསྟོད་བསྔགས་བྱེད་བཞིན་ཡོད་པའི་
མཉམ་འདུས་ཀྱི་བསྔགས་བརྗོད་ཁྲོད་དུ། ཧ་རན་སྙིང་ཁོང་རུས་པའི་གཏིང་
ནས་ནམ་ཡང་ཞུགས་མྱོང་མེད་པ་དང་། ད་ཆར་ཁོའི་སེམས་ལ་ཁོ་ཇི་ལྟར་བསྟོད་
བསྔགས་དེའི་ཁྲོད་དུ་མ་ཞུགས་པར་འཇམ་ཐིང་ངེར་བསྡད་པ་དེ། ཁོའི་རྣམ་
དཔྱོད་ཀྱི་རིན་ཐང་ཁུངས་སྐྱེལ་འཕེར་བ་ཞིག་ཡིན་པ་མི་ཚང་མས་མགྱོགས་པོར་
ཤེས་རྒྱུ་རེད་སྙམ་སྟེ། ཁོ་རང་ཉིད་ཀྱིས་རང་ཉིད་ལ་དགའ་སྤྲོའི་ཤིས་ཚིག་བརྗོད་
པའི་རྒྱུ་མཚན་ཞིག་ཐོབ་ནས་ཡོད་པ་ཞིག་རེད།
ཧ་རན་གྱིས་ཁོ་རང་ཉིད་ཀྱིས་ཡང་དག་པའི་ལམ་ཀ་ཞིག་ཏུ་འཁྲིད་པར་
བྱེད་པ་ལ། འབད་བརྩོན་བྱེད་བཞིན་ཡོད་པའི་མི་རྣམས་ཀྱི་སེམས་ཀྱི་འདོད་
མོས་གཞིར་བཟུང་ནས། རང་རྐྱ་འཕེར་བའི་ལམ་ཁ་ཞིག་གི་རྗེས་སུ་འབྲང་
པར་བྱེད་རྒྱུ་ལས་གཞན་བྱ་བ་ཐམས་ཅད་ཧ་ལམ་བློས་གཏོང་ཐུབ་པ་ཞིག་རེད།
ཁོ་ལ་མཚོན་ན་ཁོ་རང་ཉིད་ཀྱི་དབང་འོག་ཏུ་བཅུམ་པའི་མི་རྣམས་ཀྱིས་འབད་
བརྩོན་མཐའ་ཆོད་པ་ཞིག་མ་བྱས་པར། ཁོའི་ཕྱོགས་ནས་གཡོལ་འཇུག་རྒྱུ་
དེ་མི་སྲིད་པ་ཞིག་ཡིན་པར་མ་ཟད། ཁོ་རང་ཉིད་ཀྱིས་སློབ་སྟོན་བསླབ་བྱ་བྱས་
པ་དེ་ལ་མཇུག་འབྲས་མ་བྱུང་བ་དེ། ཇི་ལྟར་མངོན་གསལ་དུ་གྱུར་བ་དེ་ལྟར་
དུ་ཁོང་སྔར་ལས་ཀྱང་ཨུ་ཚུགས་ནན་སྐུལ་བྱེད་ངེས་པ་དང་། འཕྲུལ་འཁོར་
ཞིག་ལ་སྒྲིམ་བརྒྱབས་ནས་འཁོར་མ་བཅུག་པར་བཞག་པ་ལྟར། ཁོ་རང་ཉིད་
ཀྱི་ཕྱོགས་ལ་བཀག་སྡོམ་གཏན་ནས་བྱེད་མི་ཐུབ་པར། བྱ་བ་དེ་རང་གི་ཐོག་
ལ་མུ་མཐུད་ནས་འུར་ལང་བརྒྱབས་ཏེ་ཉན་འདོད་མེད་པའི་མི་རྣམས་ཀྱི་རྣ་བ་
603-

རུ་སྐད་ཅོར་འུར་ཟིང་ཡང་ཡང་རྒྱག་པར་མ་ཟད། ནམ་ཞིག་ཁོ་རང་ཉིད་་ཕམ་
ཁའི་འོག་ཏུ་ལྷུང་ཡོད་པ་ཡང་མི་ཤེས་པ་ཞིག་རེད།
དེ་ལྟ་བུའི་ཁོའི་ཐུན་མོང་མ་ཡིན་པའི་རང་གཤིས་ཡ་མ་གཟུགས་ཀྱི་ངང་
ཚུལ་དེས། སུའུ་ཆར་རས་ཐ་ལ་དཀའ་རྙོག་ཆེས་ཤིན་ཏུ་མང་པོ་སྤྲད་ཡོད་པར་
མ་ཟད། དཀའ་རྙོག་བསུན་གཙེར་དེ་མོ་རང་ཉིད་ཀྱི་རྒྱུ་མཚན་ལ་བརྟེན་ནས་
བྱུང་བ་ཞིག་མིན་པར། དེ་ནི་ཕེ་རེ་ཤུ་བྷ་བྷུ་ལ་བརྟེན་ནས་བྱུང་བ་དང༌། ཕེ་རེ་
ཤུ་བྷ་བྷུ་བྷ་རཱ་མོ་ཡི་ཚོགས་པ་ཡོངས་རྫོགས་ཀྱི་ཁྲོད་དུ་གཏམ་གླེང་སྤེལ་ཡུལ་ཞིག་
ཏུ་གྱུར་ཡོད་པའི་རྒྱུ་མཚན་གྱིས་རེད། དེ་ལ་ལྡོག་ཕྱོགས་ཀྱི་ནུས་པ་ཐོན་པ་ཞིག་
ག་རེ་བྱེད་ཐུབ་རྒྱུ་རེད་དམ།
དེ་ལྟར་ཉི་མ་རྣམས་རིམ་བཞིན་འདས་པའི་ཚེ། ཡང་བསྐྱར་ཧ་རེས
མོ་ཧེས་ནེས་ཀྱིས་མོས་ཅི་ཙམ་རང་ཉིད་དོན་རྐྱེན་སྣ་ཚོགས་ཀྱི་དཀའ་ངལ་ནང་
དུ་གནས་པར་བྱས་པ་དེས། མོ་དེ་ལས་ཀྱང་ཁྱིམ་ཚང་དེའི་ནང་གི་ཟིང་འཁྲུག་
བསུན་གཙེར་གྱི་རྒྱུ་རྐྱེན་དུ་འགྱུར་བཞིན་ཡོད་པ་དང་། ཅི་ཙམ་མོ་བཞད་གད་
དང་འཕྱ་དམོད་བྱེད་ཡུལ་དུ་གྱུར་བ་དེས། སུའུ་ཆར་རས་ཐ་ལ་དེ་བས་ཀྱང་
དཀའ་སྡུག་ཆེན་པོ་ཞིག་མྱོང་འཇུག་གི་ཡོད་པ་རྟོགས་པའི་མཚམས་སུ་སླེབས་
ནའང༌། མོས་དཀའ་རྙོག་དེ་དག་གི་ཁྲོད་ནས་ཐར་ཐབས་བྱེད་རྒྱུའི་ལམ་ཀ་
ཞིག་མེད་པ་གསལ་པོར་ཤེས་ཐུབ་པ་ཞིག་རེད།
དཀའ་རྙོག་དེ་ཐམས་ཅད་ཀྱི་ཡང་རྩེན་ཁྱིམ་བདག་མ་བྷ་རོ་དྷ་ཡོད་པ་དང་།
མོས་ཕེ་རེ་
་ཤུ་བྷ་བྷུ་ལ་སུའུ་ཆར་རས་ཐ་ཡི་གཉེན་སྒྲིག་གི་ཐད་ལ་བྲེལ་ཚུབ་བསླངས་
ཏེ་ངག་ནས། ང་ཚོས་སུའུ་ཆར་རས་ཐ་ཡི་གཉེན་སྒྲིག་གི་ཕྱོགས་ལ་ཕྱིན་ཆད་
604-

འགན་ལེན་ཐུབ་རྒྱུ་མ་རེད། ཅེས་ནན་སྐུལ་དང་འབྲེལ། ད་ཆར་མོ་རང་ཉིད་
རང་གི་འདོད་མོས་ཀྱི་རྗེས་སུ་འབྲངས་ནས་འགྲོ་རྒྱུའི་འགོ་བཙུགས་ཟིན་པ་དང་།
གལ་ཏེ་མོའི་གཉེན་སྒྲིག་དེ་ད་དུང་ཕར་འགྱང་གཏོང་གི་ཡིན་ན། ངས་རང་ཉིད་
ཀྱི་བུ་མོ་རྣམས་ས་ཆ་གཞན་ཞིག་ཏུ་ཁྲིད་ནས་འགྲོ་རྒྱུ་ཡིན། གང་ཡིན་ཟེར་ན།
སུའུ་ཆར་རས་ཐ་ཡི་ལམ་ལུགས་དང་མི་མཐུན་པའི་འོས་མེད་ཀྱི་བྱ་སྤྱོད་དེས།
ཁོང་ཚོ་ལ་ཡང་མིག་ལྟོས་ངན་པའི་གནོད་སྐྱོན་གཏོང་ངེས་པ་ཞིག་རེད། ངས་
ཁྱོད་ལ་སྔོན་བརྡ་གཏོང་བཞིན་ཡོད། ཁྱོད་ཀྱིས་མོ་ལ་རང་སྣང་གང་དྲན་བྱེད་
བཅུག་པ་ལ། ཁྱོད་རང་ཉིད་ངེས་པར་དུ་འགྱོད་སེམས་སྐྱེ་དགོས་པ་ཞིག་འབྱུང་
གི་རེད། ལོ་ལི་ཏཱ་ལ་ལྟོས་དང་། མོ་སྔོན་ཆད་འདི་འདྲ་ཞིག་ནམ་ཡང་མིན།
མོའི་ཕྱིན་ཅི་ལོག་གི་སྤྱོད་པ་དེའི་གཞི་རྟེན་ས་ལ། ཁྱོད་ཀྱིས་སུ་ཞིག་ཡོད་པ་རེད་
བསམ་གྱིན་འདུག སུ་ཞིག་གི་ཁ་ལའང་མི་ཉན་པར་མོ་རང་ཉིད་ཀྱིས་རང་ཉིད་
ལ་རྙོག་གྲ་སྣ་ཚོགས་བཟོ་བཞིན་མི་འདུག་གམ། སྔོན་ཆད་ཉི་མ་ཞིག་ལ་བྱ་སྤྱོད་
དེ་ལྟ་བུས་ང་ངོ་ཚ་ནས་ཕལ་ཆེར་ཤི་ལ་ཁད་ཀྱི་མཚམས་སུ་བསྐྱལ་སོང་། ཁྱོད་
ཀྱི་སེམས་ལ་གནད་དོན་དེ་དང་སུའུ་ཆར་རས་ཐ་གཉིས་ཀྱི་བར་ལ་འབྲེལ་བ་མི་
འདུག་སྙམ་གྱིན་འདུག་གམ། ངས་སྔོན་ཆད་ནམ་ཡང་ཁྱོད་ལ་དེ་དག་གི་སྐོར
ཞུ་གཏུགས་བྱས་མེད། གང་ཡིན་ཟེར་ན། ཁྱོད་ལ་རང་ཉིད་ཀྱི་བུ་མོ་རྣམས་
ལས་ཀྱང་སུའུ་ཆར་རས་ཐ་ལ་བརྩེ་བ་ཆེ་བ་འདུག ཡིན་ནའང་ད་ཆར་ངས་
ཁྱོད་ལ་ཁ་གསངས་ནས་བཤད་རྒྱུ་ཡིན། ཁྱོད་ཀྱིས་མུ་མཐུད་ནས་དེ་ལྟར་བྱས་
ན། ངས་དེ་ལ་བཟོད་སྒོམ་བྱེད་ཐུབ་རྒྱུ་མ་རེད། ཅེས་བཤད།
ཕེ་རེ་ཤུ་བྷ་བྷུ་ལ་སེམས་ཁྲལ་ཧ་ཅང་ཆེན་པོ་ཞིག་བྱུང་ཞིང་། དེ་ནི་སུའུ་
605-

ཆར་རས་ཐ་ཡི་ཕྱོགས་ལ་མ་རེད། འོན་ཀྱང་། དེ་ནི་མི་ཚང་དེའི་ནང་གི་ཟིང་
འཁྲུག་རྙོག་འཛིང་ལ་བརྟེན་ནས་བྱུང་བ་ཞིག་རེད། ཁོའི་སེམས་ལ། ཁྱིམ་
བདག་མ་བྷ་རོ་ངྷ་ཡིས་གནད་དོན་ཞིག་གི་ཐོག་ལ་ཐག་གཅོད་བྱས་ཚེ། མོས་
དེ་ལ་ཡོད་དགུ་རྩལ་དུ་བཏོན་ནས་རང་གི་དམིགས་ཡུལ་འགྲུབ་པར་བྱེད་པ་དང་།
གལ་ཏེ་ད་དུང་མོས་རང་གི་འབད་བརྩོན་སྟེང་ལ་གྲུབ་འབྲས་མེད་པ་ལྟ་བུ་ཞིག་
མཐོང་ནའང་། ད་དུང་མོས་ལྡབ་ཉིས་འགྱུར་ཀྱིས་དེའི་ཕྱོགས་ལ་རྩོལ་བ་བརྟེན
རྒྱུ་ཡིན་པ་ནི། ཁོ་ལ་ཐེ་ཚོམ་ཙམ་ཡང་མེད་པ་ཞིག་རེད། དེར་བརྟེན་ཁོའི་
སེམས་ལ། གལ་ཏེ་སུའུ་ཆར་རས་ཐ་ཡི་གཉེན་སྒྲིག་དེ་མྱུར་དུ་བྱུང་ན། དེས་
མོ་རང་ཉིད་ཀྱི་ད་ལྟའི་གནས་སྟངས་འོག་གི་སེམས་པ་ལ་ཡང་ཞི་བདེ་ལྷིང་འཇགས་
ཤིག་ཏན་ཏན་བསྐྲུན་ངེས་པ་ཞིག་རེད་སྙམ་སྟེ་བྷ་རོ་དྷ་ལ། གལ་ཏེ་ཕེ་ནུས་བྷ་
བྷཱ་ཡིས་སུའུ་ཆར་རས་ཐ་མོ་རང་ཉིད་ལ་གཉེན་སྒྲིག་དེ་གཏན་འཁེལ་བྱེད་འཇུག་
ཐུབ་ན། ང་ལ་དེའི་ཕྱོགས་ལ་དགག་བྱ་གཏན་ནས་མེད། ཅེས་སྨྲས།
ཁྱིམ་བདག་མ་བྷ་རོ་དྷ་ཡིས། མོ་ལ་འདོད་མོས་ཡོད་མེད་ཀྱི་ཐོག་ལ་ད་
དུང་དུས་ཡུན་ཅི་ཙམ་ཞིག་སྒུག་དགོས་རེད་དམ། ངས་དེ་ཤེས་འདོད་འདུག
ཁྱོད་ཀྱིས་དངོས་གནས་ང་ཧོན་འཐོར་འཇུག་གི་འདུག ག་རེ་བྱས་ནས་མོའི་
འདོད་མོས་བཞིན་དུ་ཚང་མ་བསྒུགས་ནས་འདུག་དགོས་རེད་དམ། མོ་ལ་དེ་
ལྟ་བུའི་ཁྱོ་ག་གཞན་པ་ཞིག་གང་ནས་རག་གི་རེད། ཁྱོད་ཀྱིས་ང་ལ་དེ་བཤད་
ཐུབ་པ་འདུག་གམ། ཁྱོད་རང་ཁོང་ཁྲོ་ཟ་ནའང་འདྲ། མ་ཟ་ནའང་འདྲ། དེ་
ཁྱོད་ཀྱི་འདོད་པ་རེད། ཡིན་ནའང་དོན་དངོས་ཀྱི་གནས་ཚུལ་ངོ་མ་དེ་བཤད་
ན། སུའུ་ཆར་རས་ཐ་ཕེ་ནུས་བྷ་བྷུ་ལ་འོས་ཤིང་འཚམས་པ་ཞིག་མ་རེད། ཅེས་
·606·

ངུ་སྐད་བརྒྱབས།
ཎེ
ཕེ་རེ་ཤུ་བྷ་བྷུ་ཡིས། ངས་སུའུ་ཆར་རས་ཐ་དོན་དངོས་སུ་ཕེ་ནུས་བྷ་བྷུ་
ལ་ལྟ་ཚུལ་ཇི་འདྲ་ཞིག་ཡོད་མེད་ཀྱི་སྐོར་ཞིབ་ཅིང་ཕྲ་བ་ཞིག་ཤེས་ཐུབ་ཀྱིན་མི་
འདུག དེར་བརྟེན་ཁོ་རང་ཚོའི་ངོས་ནས་གནད་དོན་དེ་ཐག་གཅོད་ཡོང་རག་
བར་དུ་ངས་དེའི་ཐོག་ལ་ཇུས་གཏོགས་གཏན་ནས་བྱེད་ཀྱི་མིན། ཞེས་བཤད།
བྷ་རོ་དྷ་ཡིས་སྐད་ཤུགས་ཆེན་པོ་དང་བཅས། ཨ། དེས་ན་ཁྱོད་ཀྱིས་ཧ་
གོ་བཞིན་མེད་པ་འདྲ། མཐའ་མཇུག་ཏུ་ཁྱོད་ཀྱིས་གཞི་ནས་མོའི་རང་བཞིན་དེ་
རྟོགས་ཐུབ་ཀྱིན་མེད་པ་ངོས་ལེན་བྱེད་ཀྱིན་ཡོད་པ་མ་རེད་དམ། བུ་མོ་དེ་རྟོགས་
ཐུབ་རྒྱུ་ལས་སླ་བོ་ཞིག་མ་རེད། ངས་ཁྱོད་ལ་བཤད། ཁྱོད་ཀྱིས་ཕལ་ཆེར་ངའི
སྐད་ཆ་འདི་ལ་ཉན་མདོག་ཁ་བོ་རེད། མོས་ཕྱི་ལོགས་ནས་རྣམ་འགྱུར་སྟོན་སྟངས་
དང་ནང་གི་བསམ་པ་གཉིས་ཆེས་ཤིན་ཏུ་མི་འདྲ་བ་ཞིག་རེད། ཅེས་སྨྲས།། །།

ལེའུ་ཞེ་གཅིག་པ།
༄༅། །འདིར་གསར་ཤོག་ནང་དུ། བྷ་རཱ་མོ་ཡི་ཚོགས་པ་ཡི་དང་
ཞེན་གྱི་རྩོལ་བ་ལ་ཉམས་རྒུད་འགྲོ་བཞིན་ཡོད་པའི་སྐོར་གྱི་རྩོམ་ཡིག་ཅིག་ཐོན
ཞིང་། རྩོམ་ཡིག་དེའི་ནང་དུ་མིང་སོགས་བཀོད་མེད་ནའང་། དེའི་བརྗོད་བྱ་
ཕེ་རེ་ཤུ་བྷ་བྷུ་ཡི་ཁྱིམ་ཚང་དང་འབྲེལ་ནས་ཡོད་པ་གསལ་པོར་རྟོགས་ཐུབ་པར་
མ་ཟད། དེའི་རྩོམ་སྟངས་ཀྱི་ཕྱོགས་ནས་བལྟས་ན། རྩོམ་པ་པོ་སུ་ཡིན་ལ་
ཡང་ཚོད་དཔག་ཤུགས་ཆེན་པོ་བྱེད་མི་དགོས་པ་ཞིག་རེད།
གང་ལྟར་ཡང་སུའུཆར་རས་ཐ་ཡིས་འགོ་ནས་མཇུགབར་དུགཅིག་བཀླགས་
རྗེས། གསར་ཤོག་དེ་ཞིབ་ཞིབ་ཏུ་བཏང་ནས་རལ་བ་ལ་བལྟས་ན། ཤོག་བུ་དེ་
རང་གི་ཐོག་མའི་རྒྱུ་རྐྱེན་དུ་གྱུར་བའི་རྡུལ་ཕྲན་གྱི་ངོ་བོ་རུ་དམིགས་མེད་དུ་མ་བཏང་
བར་མོའི་ཁོང་ཁྲོ་དེ་ཞི་ཐབས་མེད་པ་ལྟ་བུ་ཞིག་རེད། དུས་སྐབས་དེ་རུ་ཧ་རན་ཁང་
མིག་ནང་དུ་འཛུལ་ནས་ཡོང་སྟེ། ཁོའི་རྐུབ་བཀྱག་མོའི་འཁྲིས་སུ་ཚུལ་འཐེན་ནས་
བསྡད་ནའང་། སུའུ་ཆར་རས་ཐ་ཡིས་མགོ་ཡར་བཀྱགས་ནས་མིག་གིས་ལྟ་ཙམ་
608-

ཡང་མ་བྱས་པར། མོ་རང་ཉིད་ཀྱི་ལས་ཀའི་ཁྲོད་དུ་ཐིམ་ནས་བསྡད།
ཧ་རན་གྱིས། སུའུ་ཆར་རས་ཐ། ཞེས་བརྗོད་པ་དང་མཉམ་དུ། ང་
ལ་དེ་རིང་ཁྱོད་དང་མཉམ་དུ་གནད་དོན་ཧ་ཅང་གལ་ཆེན་པོ་ཞིག་གི་ཐོག་ལ་ཁ
བརྡ་བྱེད་རྒྱུ་ཡོད། དེར་བརྟེན་ཁྱོད་ཀྱིས་གཟབ་ནན་བྱས་ཏེ་ངའི་སྐད་ཆ་ལ་ཉན་
རོགས། ཞེས་སྨྲས།
སུའུ་ཆར་རས་ཐ་ཡིས་མུ་མཐུད་ནས་གསར་ཤོག་དེ་གཤགས་ནས་མཐར་
མོའི་མཛུབ་མོ་རྣམས་ཀྱིས་དེ་ལས་ཆུང་དུ་གཏོང་ཐབས་མེད་པའི་མཚམས་སུ་
སླེབས་སྐབས། ཇེམ་ཙེ་ཞིག་བླངས་ནས་འདྲ་གཏུབ་བྱས་ཏེ་དུམ་བུ་དུམ་བུ་བསལ་
རྒྱུའི་འགོ་བཙུགས། མོས་འདྲ་གཏུབ་བྱས་ཏེ་མཇུག་མ་རྫོགས་པའི་སྔོན་ལ་ལོ་
ལི་ཏཱ་ཁང་མིག་དེར་འབྱོར།
ཧ་རན་གྱིས། ལོ་ལི་ཏཱ། ངས་སུའུ་ཆར་རས་ཐ་དང་མཉམ་དུ་སྐད་ཆ་
ཞིག་བཤད་དགོས་ཡོད། ཅེས་སྨྲས།
ཡིན་ནའང་ལོ་ལི་ཏཱ་ཕྱིར་འགྲོ་རྩིས་བྱེད་པའི་སྐབས་སུ། སུའུ་ཆར་རས་
ཐ་ཡིས་མོའི་གྱོན་གོས་ཀྱི་སྣེ་ནས་བཟུང་སྟེ་མོ་ལ་བཀག་འགོག་བྱས། སྐབས་
དེར་ལོ་ལི་ཏཱ་ཡིས་དེ་ལ་མོས་མཐུན་མེད་པའི་ངོ་རྒོལ་བྱས་ཏེ། ཕེ་ནུས་བྷ་བྷུ་ཡིས་
ཁྱོད་ལ་དམིགས་བསལ་དུ་སྐད་ཆ་ཞིག་བཤད་དགོས་ཡོད་པ་འདྲ། ཞེས་སྨྲས།
གང་ལྟར་སུའུ་ཆར་རས་ཐ་ཡིས་སྐད་ཆ་དེ་ལ་དོ་སྣང་བརྩི་འཇོག་གང་ཡང་མ་
བྱས་པར། ལོ་ལི་ཏཱ་ནང་དུ་ཡོང་བཅུག་སྟེ་མོ་རང་ཉིད་ཀྱི་འཁྲིས་སུ་འདུག་བཅུག
ཧ་རན་གྱི་ཕྱོགས་ནས་བཤད་ན། གོ་རྒྱུ་བཏང་བའི་སྐད་ཆ་དེ་ལ་ཁམས་
དང་མཐུན་པའི་གོ་བ་ལེན་རྒྱུའི་ནུས་པ་མེད་པ་ཞིག་ཏུ་གྱུར་བར་བརྟེན། ཁོས་
609-

དགོས་མེད་ཀྱི་བྱ་བའི་ཐོག་ལ་དེ་ལས་མང་བའི་འབད་བརྩོན་མ་བྱས་པར། ཁོ་
རང་ཉིད་ཀྱི་བརྗོད་གཞིའི་ཐོག་ལ་ཐད་ཀར་ཞུགས་ཏེ། ངས་བལྟས་ན་ང་ཚོའི་
གཉེན་སྒྲིག་དེ་ངེས་པར་དུ་ཕྱིར་འགྱང་གཏོང་དགོས་པ་ཞིག་མཐོང་གི་མི་འདུག
ངས་ཕེ་རེ་ཤུ་བྷ་བྷུ་དང་མཉམ་དུ་ཁ་བརྡ་བྱས་པ་ཡིན། ཁོས་ང་ལ་གཉེན་སྒྲིག
གི་ཉི་མ་དེ་ཁྱོད་ཀྱི་འདོད་མོས་ལྟར་མི་རིང་བར་ཁྱོད་ཀྱིས་གཏན་འབེབས་བྱས་
ན་འགྲིག་གི་རེད་ཅེས་སྨྲས་སོང༌། དེར་བརྟེན་ངས་བདུན་ཕྲག་རྗེས་མའི་གཟའ་
ཉི་མ་ལ་གཏན་འབེབས་ཐག་གཅོད་བྱས་ཚར་བ་ཡིན། ཞེས་སྨྲས།
འོན་ཀྱང་སུའུ་ཆར་རས་ཐ་ཡིས་ཁོའི་སྐད་ཆའི་མཇུག་རྫོགས་མ་བཅུག
པར་སྟབས་བདེ་བོའི་སྒོ་ནས། མིན། ཞེས་སྨྲས།
ཧ་རན་སུའུ་ཆར་རས་ཐ་ཡི་སྐད་ཆ་ཚིག་ཉུང་ཞིང་དོན་འདུས་ལ་ཁོའི་སྐད་
ཆ་ལ་ཁས་ལེན་མ་བྱས་པར་ནུས་མེད་བཟོས་པ་དེས་ཅུང་ཟད་ལྟག་ལོག་རྒྱག་
ཏུ་བཅུག ཁོས་རྟག་ཏུ་སུའུ་ཆར་རས་ཐ་བཀའ་བརྩི་དང་ལེན་བྱེད་མཁན་གྱི་
མིག་ལྟོས་སུ་འོས་པ་ལྟ་བུ་ཞིག་ཏུ་ངོས་འཛིན་བྱེད་ཀྱིན་ཡོད་པར་བརྟེན། ཁོའི
སེམས་ལ། རང་གི་སུའུ་ཆར་རས་ཐ་ལ་གཉེན་སྒྲིག་སློང་ཆང་གི་སྐོར་བརྗོད་
མ་ཚར་སྔོན་ལ། མོས་མིན་ཞེས་པའི་སྐད་ཆ་ཚིག་གཅིག་གིས་དགག་བྱ་
བྱེད་རྒྱུ་ཡིན་པ་སེམས་ལ་ཡང་འཁོར་མྱོང་མེད་པ་ཞིག་རེད།
ཁོས་ཁོང་ཁྲོ་དང་བཅས། མིན། ཞེས་པའི་ཚིག་ལ་རྗེས་ཟློས་ཤིག་བྱས་
ཏེ། ཁྱོད་ཀྱིས། མིན། ཞེས་བརྗོད་པའི་དོན་དག་ཅི་ཞིག་ཡིན་ནམ། ཁྱོད་ལ་
དུས་ཚོད་གཏན་འཁེལ་བྱེད་རྒྱུ་དེ་ཅུང་ཟད་ཕྱིར་འགྱང་གཏོང་དགོས་ཡོད་པ་
རེད་དམ། ཞེས་སྨྲས།

སུའུ་ཆར་རས་ཐ་ཡིས་སྟབས་བདེ་བོ་བྱས་ཏེ། མིན། ཞེས་ཡང་བསྐྱར་
གོང་གི་ཚིག་དེའི་རྗེས་ཟློས་ཤིག་བྱས།
ཧ་རན་དབུགས་ཧལ་བཞིན་དུ་འཚབ་ཚུབ་དང་བཅས། དེས་ན་ཁྱོད་
ཀྱིས། མིན། ཞེས་བརྗོད་པའི་དོན་དག་དེ་ཅི་ཞིག་རེད་དམ། ཞེས་དྲིས།
སུའུ་ཆར་རས་ཐ་ཡིས་མགོ་བོ་ནང་དུ་བསྐྱུར་ནས། ངས་གཉེན་སྒྲིག་
གི་བྱ་བ་དེ་ལ་མོས་མཐུན་ངོས་ངེས་བྱེད་ཀྱིན་མེད། ཅེས་ལན་བརྒྱབས།
ཧ་རན་གྱིས། སྐྱེ་བོ་གཞན་ཞིག་མགོ་འཐོམ་དུ་འཇུག་པ་ལྟར་དུ་ཁྲོད་
ཀྱིས་མོས་མཐུན་བྱེད་ཀྱིན་མེད་ཅེས་རྗོད་བཞིན་ཡོད་དམ། གང་ལྟར་ཁྱོད་ཀྱི་
སྐད་ཆ་ལ་གོ་རྒྱུ་ཅི་ཞིག་འདུག་གམ། ཞེས་བསྐྱར་བཟློས་ཤིག་བྱས།
ལོ་ལི་ཏཱ་ཁོ་གཉིས་ཀྱི་སྐད་ཆའི་བར་ལ་འཚང་སྟེ་འཕྱ་དམོད་དང་ཟུར་ཟའི་
སྒོ་ནས། ཕར་བལྟས་ན་ཕེ་ནུས་བྷ་བྷུ། ཁྱོད་ཀྱིས་རང་གི་ཕ་མའི་ཁ་སྐད་བརྗེད་
ཚར་ཡོད་པ་འདྲ། ཞེས་སྨྲས།
ཧ་རན་གྱིས་ལོ་ལི་ཏཱ་ལ་གཅིག་བལྟས་པ་དང་ཆབས་ཅིག་ཐག་ཆོད་རང་
བཞིན་ལྡན་པའི་སྒོ་ནས། ངས་སྔོན་ཆད་ཕ་མའི་ཁ་སྐད་ཤེས་ཀྱིན་ཡོད་ཀྱང་།
དེང་སང་ཤེས་ཀྱིན་མི་འདུག་ཅེས་རང་སྐྱོན་ངོས་ལེན་བྱེད་རྒྱུ་ལས། ང་ལ་ཉན་
འདོད་མེད་པའི་མི་དེའི་སྐད་ཆ་བསྐྱར་བཟློས་ཡང་བཟློས་བྱས་པ་ལ་ངས་རྟག་
ཏུ་ནོར་འཁྲུལ་བྱེད་ཀྱིན་འདུག འོན་ཀྱང་ང་ལ་དེར་བརྩི་འཇོག་ངོས་ལེན་ཡོད
ཅེས་སྨྲ་རྒྱུ་དེ་སྟབས་བདེ་བོ་འདུག ཅེས་སྨྲས།
ལོ་ལི་ཏཱ་ཡིས་ཉམས་ཚོད་ཀྱི་སྒོ་ནས། མི་རྣམས་ཀྱིས་དེ་ངོ་ཤེས་པ་ལ་དུས་
ཚོད་ཏོག་ཙམ་འགོར་ངེས་པ་ཞིག་རེད། གཅིག་བྱས་ན་ཁྱོད་ལ་ཡང་གནས་
—611—

ཚུལ་དེ་ཏན་ཏན་འབྱོར་རྒྱུ་རེད། ཅེས་སྨྲས།
ཧ་རན་གྱིས། ཐོག་མ་ནས་མཐའ་མ་ལ་ཐུག་གི་བར་དུ། ངའི་སྐད་ཆ་
དང་སྤྱོད་པ་གཉིས་ཀྱི་བར་ལ་ཧེ་བག་གམ་མི་མཐུན་པ་ཞིག་ནམ་ཡང་བྱུང་མྱོང་
མེད། ངས་ཁྱོད་ལ་ཁ་ཚོན་བཅད་ནས་ངས་ནམ་ཡང་མི་སུ་ཞིག་ལ་ཡང་ངའི་
ཐོག་ལ་གོ་ནོར་ཐེབས་འཇུག་པའི་རྒྱུ་རྐྱེན་གཅིག་ཀྱང་བསྐྲུན་མྱོང་མེད་ཅེས་བཤད་
ཐུབ་ཀྱིན་ཡོད། ང་བདེན་པ་རེད་དམ་མ་རེད་སུའུ་ཆར་རས་ཐ་མོ་རང་ཉིད
ལ་སྐད་ཆ་བཤད་བཅུག་ན་འགྲིག་གི་རེད། ཅེས་སྨྲས།
ལོ་ལི་ཏཱ་ཡིས་དེ་ལ་དགག་པ་ཞིག་རྒྱག་རྩིས་བྱེད་བཞིན་པའི་སྐབས་སུ།
སུའུ་ཆར་རས་ཐ་ཡིས་མོ་བཀག་སྟེ་ངག་ནས། ཁྱོད་ཀྱིས་གང་བཤད་པ་དེ་བདེན
པ་རེད། ངས་སྐད་ཅིག་མ་གཅིག་ལ་ཡང་ཁྱོད་ཀྱི་ཕྱོགས་ལ་ཁག་འདོགས་ཡ་
ལ་འཛུགས་རྒྱུའི་འདོད་པ་མེད། ཅེས་སྨྲས།
ཧ་རན་གྱིས་སྐད་ཤུགས་ཆེན་པོ་ཞིག་བརྒྱབས་ཏེ། གལ་ཏེ་ཁྱོད་ཀྱིས
ང་ལ་ཁག་འདོགས་སྐྱོན་འཛུགས་བྱེད་ཀྱིན་མེད་ན། དེས་ན་ཁྱོད་ཀྱིས་ག་རེ་
བྱས་ནས་ང་ལ་ཞབས་འདྲེན་ཞུ་བྱེད་ཀྱི་སྤྱོད་པ་འདི་འདྲ་ཞིག་གི་ལྟ་སྟངས་འཛིན་
གྱིན་ཡོད་དམ། ཞེས་སྨྲས།
སུའུ་ཆར་རས་ཐ་ཡིས་རང་ཚུགས་བརྟན་པོ་བཟུང་ནས། ཁྱོད་རང་ལ་
དེའི་ཐོག་ལ་ཞབས་འདྲེན་གྱི་སྤྱོད་པ་ཞེས་བརྗོད་རྒྱུའི་ཐོབ་ཐང་ཡོད་པ་རེད། འོན་
ཀྱང་ངས་ཞབས་འདྲེན་འདི་ངོས་ལེན་བྱེད་རྒྱུ་ཡིན། གང་ཡིན་ཟེར་ན། ངས་
གཉེན་སྒྲིག་དེ་ངོས་ལེན་བྱེད་ཐུབ་པ་མི་འདུག ཅེས་སྨྲས།
སྐབས་དེར་ཕྱི་ལོགས་ནས་མི་ཞིག་གི་སྐད་གྲགས་ནས་ཡོང་བ་དང་ལྷན་
-612-

དུ། གཅུང་མོ་ང་ནང་དུ་ཡོང་ན་འགྲིག་གི་རེད་དམ། ཞེས་སྨྲས།
སུའུ་ཆར་རས་ཐ་ལ་གུ་ཡངས་ཀྱི་རྣམ་པ་རྒྱ་ཆེན་པོ་ཞིག་ཐོབ་པ་དང་ལྷན་
ཅིག་དེ་མ་ཐག་ཏུ་ཕྱི་ལ་སྐད་བཏང་སྟེ། ཨོ། ཁྱོད་ཡིན་ནམ། བྷི་ནོ་བྷ་བྷུ།
ནང་ལ་ཕེབས་རོགས། ཞེས་སྨྲས།
བྷི་ནོ་ཁང་མིག་ནང་དུ་ཡོང་བ་དང་འབྲེལ་ངག་ནས། གཅུང་མོ། ཁྱོད་
ཀྱིས་ནོར་འཁྲུལ་ཞིག་བྱས་སོང་། འདི་བྷི་ནོ་བྷ་བྷུ་མ་རེད། འོན་ཀྱང་བྷི་ནོ་རང་
རེད། ཁྱོད་ཀྱིས་ང་ཕྱི་ཚུལ་གྱི་རྣམ་པ་འདི་དག་གི་འོག་ནས་རྨེག་མེད་དུ་མ་བཅོམ་
རོགས། ཞེས་བཤད།
དེ་རྗེས་ཁོ་ནང་དུ་འཛུལ་བའི་སྐབས་སུ་ཧ་རན་དེར་ཡོད་པ་མཐོང་ཞིང་།
ཁོའི་ངོ་གདོང་ལ་མི་སྡུག་པའི་རྣམ་འགྱུར་ཞིག་མངོན་བཞིན་ཡོད་པར་བརྟེན།
བྷི་ནོ་ཡིས་ཀུ་རེ་དང་འབྲེལ་ངས་བལྟས་ན་ཁྱོད་ཀྱིས་ང་ལ་འཚིག་པ་ཟ་བཞིན་ཡོད་
རྒྱུ་རེད། གང་ཡིན་ཟེར་ན་ང་འདིར་ཉི་མ་མང་པོ་ཞིག་ལ་ཡོང་ཐུབ་མ་སོང་།
ཞེས་སྐད་ཆ་བསྐྱར་སྣོན་ཞིག་བྱས།
ཧ་རན་གྱིས་ཀུ་རེ་དགོད་བྲོ་དེའི་ནང་དུ་ཞུགས་རྒྱུ་ལ་འབད་བརྩོན་བྱས་
ཏེ། རྒྱུ་མཚན་ཡག་པོ་དེ་ཁོང་ཁྲོ་ལང་པའི་རྒྱུ་ཞིག་ཀྱང་རེད། ཅེས་བརྗོད་པ་
དང་ཆབས་ཅིག་ཁོ་སྐད་ཆའི་མཇུག་སྡོམ་རྒྱག་རྒྱུའི་ཐོག་ལ་ཕྱོགས་ཏེ། ཡིན་
ནའང་དགོངས་འགལ་མེད་པར་ཞུ་རྒྱུ་ཞིག་ལ། ཁྱོད་ད་ལྟ་སྟབས་མ་འགྲིགས་
པའི་དུས་སྐབས་ཤིག་ཏུ་འདིར་འབྱོར་བྱུང་། ད་ལྟ་ངས་སུའུ་ཆར་རས་ཐ་དང་
ལྷན་དུ་བྱ་བ་གལ་ཆེན་ཞིག་གི་ཐོག་ལ་གྲོས་བསྡུར་བྱེད་ཀྱིན་ཡོད། ཅེས་སྨྲས།
བྷི་ནོ་བྲེལ་ཚུབ་དང་བཅས་ཡར་ལངས་པ་དང་བསྟུན་ངག་ནས། དེ་ང་
-613-

རང་གི་ཁ་བསོད་རླུང་རྟ་རེད། མི་སུ་ཞིག་གིས་ཀྱང་བཀྲ་ཤིས་ཤིང་དགེ་མཚན་
ལྡན་པའི་དུས་ཚོད་དེ། ནམ་ཞིག་ལ་ཡོང་གི་ཡོད་པ་ཤེས་མི་ཐུབ་པར་བརྟེན།
མི་རྣམས་ལས་སླ་བོ་བྱས་ནས་ཡོང་ཕོད་ཀྱིན་ཡོད་པ་མ་རེད། ཅེས་སྨྲས།
ཁོ་ཁང་མིག་དེ་ནས་ཕྱིར་འཐོན་གྲབས་བྱེད་པའི་སྐབས་སུ་སུའུ་ཆར་རས་
ཐ་ཕར་ལ་བུད་ནས། བྷི་ནོ་བྷ་བྷུ། ཁྱེད་རང་ཕྱི་ལ་མ་འགྲོ། ང་ཚོས་ང་རང་ཚོའི་
སྐོར་གྱི་ཁ་བརྡ་བྱས་ཚར་བ་ཡིན། ཁྱེད་རང་མར་བཞུགས་རོགས། ཞེས་སྨྲས།
བྷི་ནོ་ཡིས་ཁོ་རང་ཉིད་དེར་འབྱོར་བ་དེས། སུའུ་ཆར་རས་ཐ་ཅི་བྱེད་འདི་
བྱེད་མི་ཤེས་པའི་གནས་སྟངས་སྐྱོ་བོ་ཞིག་གི་ནང་དུ་ཚུད་ནས་ཡོད་པ་ལས་སྐྱོབ་པར་
བྱེད་ནུས་པ་རྟོགས་ཏེ། མར་བསྡད་ནས་སྤྲོ་ཉམས་དང་བཅས། གལ་ཏེ་ང་ལ་
སྡོད་སའི་ས་མིག་ཅིག་སྤྲད་པ་ཡིན་ན། ངས་བྱམས་བརྩེའི་ཐུགས་བརྩེ་དེ་ལ་ངོས་
ལེན་མ་བྱས་པ་དེ་འདྲ་ནམ་ཡང་བྱེད་རྒྱུ་མ་རེད། ངས་དེ་ལ་འོས་ཤིང་འཚམས་
པའི་སྒོ་ནས་མོས་མཐུན་བྱེད་རྒྱུ་རེད། དེ་ང་རང་ཉིད་ཀྱི་ལྷན་སྐྱེས་ཀྱི་རང་གཤིས་
རེད། དེར་བརྟེན་གཅུང་མོ་ཁྱོད་རང་གིས་བཤད་མི་དགོས་པའི་སྐད་ཆ་དེ་ཚོ་ནམ་
ཡང་མ་བཤད་རོགས། དེ་མིན་ཁྱོད་རང་རྗེས་སུ་དེའི་མཇུག་འབྲས་ལ་བློ་འགྱོད་
སྐྱེ་རྒྱུ་རེད་ཅེས་ངས་ཁྱོད་ལ་སྔོན་བརྡ་གཏོང་གི་ཡོད། ཅེས་སྨྲས།
ཧ་རན་ལ་སྐད་ཆ་བཤད་རྒྱུའི་ནུས་ཤུགས་ཞན་དུ་བཏང་ནའང་། ཁོའི་
རང་གཤིས་ཀྱིས་རང་ཉིད་ཀྱི་སྐད་ཆ་མཐའ་མ་བཤད་པའི་མཚམས་སུ་མ་སླེབས་
བར་དུ། ཁོ་ཁང་མིག་དེ་ལས་ཕྱིར་མི་ཐོན་མཁན་གྱི་མི་ཞིག་ཡིན་པའི་རྟགས་
མཚན་ཁོང་ཚོ་ལ་སྟོན་བཞིན་ཡོད་པ་ཞིག་རེད།
ཡུན་རིང་མ་སོང་བའི་སྔོན་ལ། ལོ་ལི་ཏཱ་ཡིས་སྒོའི་ཕྱི་ལོགས་ནས་བྷི་ནོ་
-614-

ཡི་སྐད་ཀྱི་གདངས་དེ་ཐོས་པའི་ཚེ། མོའི་ཟུངས་ཁྲག་གི་རྒྱུ་བ་དེ་མོའི་ལུས་པོ་
ཡོངས་རྫོགས་བརྒྱུད་ནས་བརྒྱུགས་པར་བརྟེན། མོས་རང་ཉིད་ཀྱི་ལྷན་སྐྱེས་
ཀྱི་གཤིས་ཀ་རང་འཇགས་སུ་གནས་པ་ལ་འབད་བརྩོན་བྱས་པ་ཐམས་ཅད་ལ་
མཇུག་འབྲས་སྨིན་པའི་གོ་སྐབས་མེད་པར་གྱུར། དེར་བརྟེན་དེའི་མཇུག་འབྲས་
སུ་ནམ་ཞིག་བྷི་ནོ་ཁང་མིག་དེའི་ནང་དུ་འཛུལ་ནས་ཡོང་བའི་ཚེ། མོས་ཁོ་ལ་
རྒྱུན་ལྡན་གྱི་གྲོགས་པོ་ཞིག་དང་འདྲ་བར་ཁ་བརྡ་བྱེད་མི་ཐུབ་པ་ཤེས་ཏེ། མོའི་
བསམ་བློའི་འཆར་སྒོ་ཐམས་ཅད་ཕྱོགས་གཅིག་ཏུ་བསྡུས་ནས་ཚུལ་ཇི་ལྟར་ཁོ་
ལ་བལྟ་དགོས་པ་དང་། མོ་རང་ཉིད་ཀྱི་ལག་པ་གཉིས་ཀྱིས་ལས་ཀ་ཅི་ཞིག་བྱེད་
དགོས་ཡོད་མེད་སོགས་དང་འབྲེལ་མཐའ་མཇུག་ཏུ་མོ་ཏན་ཏན་ཁང་མིག་དེ་
ལས་ཕྱིར་འཐོན་བྱེད་རྒྱུའི་ཐག་གཅོད་ཀྱི་མཚམས་སུ་སླེབས་ནའང་། སུའུ་ཆར་
རས་ཐ་ཡིས་ད་དུང་མོའི་གྱོན་གོས་ཀྱི་སྣེ་ནས་བཟུང་སྟེ། མོ་ཕྱི་ལ་འགྲོ་རུ་མ་བཅུག
བྷི་ནི་ཁོ་རང་ཉིད་ཀྱི་ཕྱོགས་ནས་ཀྱང་། རང་གི་རྣམ་པར་དཔྱད་འཇོག་
གི་རིག་པའི་རྩོལ་ཤུགས་ལ་ཐད་ཀར་ལོ་ལི་ཏཱ་དང་ལྷན་དུ་གཏམ་བཤད་སྤེལ་རྒྱུའི་
བློ་སྤོབས་མེད་པར་གྱུར་ཏེ། ཕྱི་ཚུལ་གྱི་རྣམ་པའི་སྒོ་ནས་ཁ་བརྡ་བྱས་ཏེ་རང་
གི་ངོ་ཚའི་ངང་ཚུལ་དེ་སྦ་གསང་བྱེད་རྒྱུའི་ཐོག་ལ་འབད་བརྩོན་ཧུར་ཐག་བྱས།
འོན་ཀྱང་། དུས་སྐབས་འདིར་ལོ་ལི་ཏཱ་དང་བྷི་ནོ་གཉིས་ཀྱི་བར་ལ་གསར་དུ་
བྱུང་བའི་ངོ་ཚའི་ཕྱི་ཚུལ་དེ་སྣང་འཇོག་མེད་པར་ཧ་རན་གྱི་མིག་སྔ་ནས་བརྒལ་
མ་ཐུབ། ཁོའི་སེམས་ལ་ཉེ་ཆར་མོས་ཁོ་རང་ཉིད་ཀྱི་མདུན་དུ་མ་རབས་ཁྲེལ་
མེད་ཀྱི་སྤྱོད་པ་དེ་ལྟ་བུ་ཞིག་བདག་གིར་བྱེད་ཀྱིན་ཡོད་པ་དེ། ཏན་ཏན་བྷི་ནོ་
ཡི་མདུན་ནས་འདུལ་སྦྱོང་བྱེད་དགོས་པ་ཞིག་རེད་སྙམ་སྟེ་མོ་ལ་མིག་བལྟ་རྒྱུ་ལ་
-615-

ཡང་ཁོང་ཁྲོ་ལངས། ཁོའི་ཁོང་ཁྲོ་དེ་ཕེ་རེ་ཤུ་བྷ་བྷུ་ཡིས་རང་གི་བུ་མོ་རྣམས་བྷ་
རཱ་མོ་ཡི་ཚོགས་པའི་ཕྱི་ལོགས་ཀྱི་མི་རྣམས་ལ་ངོ་སྤྲོད་བྱས་པའི་སྡིག་པ་མི་དགེ་
བའི་དཔང་རྟགས་མངོན་གསལ་ཅན་དེའི་ཐོག་ལ་ཕྱོགས་པ་དང་། ཁོའི་སེམས་
ལ་ཕེ་རེ་ཤུ་བྷ་བྷ་ཡིས་ཏན་ཏན་རང་གི་རྨོངས་པ་མ་རིག་པའི་གླེན་པའི་བྱ་གཞག་
དང་ལྷན་དུ། མཐུ་གཏད་ཀྱི་དམོད་མོ་ཡོངས་སུ་རྫོགས་པ་ཞིག་གི་འོག་ནས
འགྱོད་སེམས་ཆེན་པོ་དང་འབྲེལ་མི་ཚེ་བསྐྱེལ་དགོས་འབྱུང་གི་རེད་སྙམ་པའི་
རྟོག་པ་སྐྱེས། ནམ་ཞིག་གནས་སྟངས་དེ་མངོན་གསལ་དུ་གྱུར་པའི་ཚེ། ཧ་
རན་ལ་འཕོ་འགྱུར་གཡོ་འགུལ་བྱེད་རྒྱུའི་བསམ་འདུན་མེད་པར་གྱུར།
སྐབས་དེར་སུའུ་ཆར་རས་ཐ་ཡིས་བྷི་ནོ་ལ། ཁྱོད་ཀྱིས་ཨ་ནེ་ལ་ཐུག་འཕྲད་
མ་བྱས་པར་ཡུན་རིང་པོར་ཕྱིན་སོང༌། མོས་ཁྱོད་ཀྱི་སྐོར་ཡང་ཡང་འདྲི་རྩད་
བྱེད་ཀྱིན་འདུག ཁྱོད་ཐོག་ཁང་དུ་ཕྱིན་ནས་མོ་ལ་ཐུག་འཕྲད་བྱེད་རྒྱུ་ལ་འདོད
མོས་མི་འདུག་གམ། ཞེས་སྨྲས།
བྷི་ནོ་ཡིས། ཁྱོད་ཀྱིས་དེ་འདྲའི་བསམ་བློ་མ་གཏོང་། ཞེས་སྨྲས་པ་
དང་ལྷག་ཅིག་ཡར་ལངས་ནས་སུའུ་ཆར་རས་ཐ་ཡི་གཞུག་ལ་ཕྱིན་ཏེ་ངག་ནས།
ངས་ཨ་ནེ་དྲན་གསོ་བྱེད་པ་ལ་ང་ལ་ངེས་པར་དུ་ཁྱོད་ཀྱི་དྲན་སྐུལ་གྱི་སྐད་ཆ་དགོས་
ནའང་། མོ་དུས་རྟག་ཏུ་ངའི་སེམས་ཀྱི་ནང་དུ་ཡོད་ཡོད་པ་ཡིན། ཞེས་སྨྲས།
ནམ་ཞིག་སུའུ་ཆར་རས་ཐ་བྷི་ནོ་དང་ལྷན་དུ་ཐོན་པའི་ཚེ། ལོ་ལི་ཏཱ་ཡང་
ཡར་ལངས་ཏེ། ངས་བལྟས་ན་ཕེ་ནུས་བྷ་བྷུ། ཁྱོད་ལ་དམིགས་བསལ་དུ་ང་
ལ་སྐད་ཆ་བཤད་རྒྱུ་གང་ཡང་ཡོད་རྒྱུ་མ་རེད་བསམ་གྱིན་འདུག ཡོད་དམ།
ཞེས་དྲིས།

ཧ་རན་གྱིས། མེད། ངས་ཁྱེད་རང་གནས་གཞན་ཞིག་ཏུ་འགྲོ་རྒྱུའི་
འདོད་མོས་ཡོད་པ་ཤེས་ཀྱིན་ཡོད་པར་བརྟེན། ངས་ཁྱེད་རང་དེར་འགྲོ་རྒྱུའི་
ཆོག་མཆན་སྤྲོད་རྒྱུ་ཡིན། ཞེས་བཤད།
ལོ་ལི་ཏྭ་ཡིས་ཁོའི་སྐད་ཆའི་ཟུར་བརྡ་རྟོགས་པར་བརྟེན། ཁོའི་གསལ་
བཤད་ཀྱི་སྐད་ཆ་དེ་ལ་སྐྲག་སྣང་དང་བག་འཁུམ་མེད་པ་སྟོན་རྒྱུའི་ཆེད་དུ་ཡར་
ལངས་ཏེ། བྷི་ནོ་བྷ་བྷུ་ལ་ཐུག་འཕྲད་བྱེད་རྒྱུ་མ་བྱུང་བར་དུས་ཡུན་རིང་པོ་ཞིག་
ཕྱིན་སོང་། དེར་བརྟེན་ང་ངེས་པར་དུ་ཕྱིན་ནས་ཁོ་དང་མཉམ་དུ་ཁ་བརྡ་བྱེད་
དགོས་ཡོད། གལ་ཏེ་དེའི་རིང་ལ་ཁྱོད་ཀྱིས་ཁྱོད་རང་ཉིད་ཀྱི་རྩོམ་ཡིག་རྣམས་
ཀློག་འདོད་ཡོད་ན། ཨོ། ངས་བརྗེད་ཚར་འདུག ངའི་གཅེན་མོས་ཁྱོད་ཀྱི་
རྩོམ་ཡིག་གི་ཤོག་ལྷེ་རྣམས་གཤགས་ནས་ཞིབ་ཞིབ་ཏུ་བཏང་ཚར་འདུག གང་
ལྟར་ཁྱོད་ལ་མི་གཞན་གྱིས་བྲིས་པའི་རྩོམ་ཡིག་རྣམས་ཀློག་རྒྱུའི་འདོད་པ་འདྲ་
ཡོད་ན། ཁྱོད་ཀྱིས་རྩོམ་ཡིག་འདི་ཚོ་བཀླགས་ན་འགྲིག་གི་རེད། ཅེས་བརྗོད་
པ་དང་ཆབས་ཅིག་ཁང་མིག་དེའི་ཟུར་ཞིག་གི་ནང་དུ་གཟབ་གཟབ་བྱས་ཏེ་བདག་
ཉར་བྱས་ཡོད་པའི་ཅོག་ཙེ་ཞིག་གི་ནང་ནས། གྷོ་ར་ཡིས་བྲིས་པའི་རྩོམ་ཡིག་
ཁ་ཤས་བླངས་ཏེ་ཧ་རན་གྱི་མདུན་དུ་བཞག་པ་དང་འབྲེལ་མོ་ཐོག་ཁང་དུ་ཕྱིན།
ཧ་རེས་མོ་ཧེས་ནེས་བྷི་ནོ་ཐུག་འཕྲད་དུ་ཡོང་བ་ལ་དགའ་སྤྲོ་ཤིན་ཏུ་སྐྱེས།
དེ་ནི་མོའི་སེམས་ཀྱི་ནང་ལ་གཞོན་སྐྱེས་འདིའི་ཆེད་དུ་བྱམས་བརྩེའི་དུང་སེམས་
ཤིག་ལྷང་ལྷང་དུ་འཁོར་གྱིན་ཡོད་པའི་རྒྱུ་མཚན་ཙམ་ཞིག་མ་ཡིན་པར། ཁོ་
རང་ཉིད་མོ་ལ་ཐུག་འཕྲད་བྱེད་མཁན་གྱི་སྐྱེ་བོ་གཞན་རྣམས་དང་མི་མཚུངས་
པར། མོ་རིགས་དང་མཚན་མ་ཐ་དད་པ་ལྟ་བུ་ཞིག་གི་ཁོངས་གཏོགས་སུ་བརྩིས་

ཏེ་མོ་ལ་མངོན་ལྐོག་གི་ལྟ་ཚུལ་མ་བཟུང་བར་ཐད་ཀར་འགྲོག་འདྲིས་བྱས་པའི་
རྒྱུ་མཚན་གྱིས་རེད།
ཁོ་ཚོ་ཚང་མ་གྲོང་ཁྱེར་ཀ་ལི་ཀ་ཏྭའི་ནང་གི་མི་ཡིན་པ་དང་། ཁོང་ཚོའི་
ཡུལ་བྷང་ག་ལ་ཡི་རིག་གཞུང་དང་ཕྱི་རྒྱལ་དབྱིན་ཇི་ཡི་རིག་གཞུང་གི་ཤེས་ཚད་
དེ་མོ་ལས་ཤིན་ཏུ་སྤུས་ཀ་ལེགས་པ་དང༌། ཁོང་ཚོ་མོ་ལས་རྒྱང་རིང་དུ་བཀྱེད་
ནས་འདུག་པའི་སྤྱོད་པ་དེས་རིམ་བཞིན་མོ་རང་ཉིད་རང་གི་ནང་ནས་འཁུམ་
དུ་འགྲོ་རུ་བཅུག་ནའང༌། ཧ་རེས་མོ་ཧེས་ནེས་ཀྱི་སེམས་ལ། བྷི་ནོ་ལ་རྒྱབ་
རྟེན་བཅོལ་ས་ཞིག་འདུག་སྙམ་པའི་ཚོར་འདུ་ཞིག་སྐྱེས། ཁོ་ཡང་གྲོང་ཁྱེན
ཀ་ལི་ཀ་ཏཱ་ཡི་མི་ཞིག་ཡིན་པར་མ་ཟད། མོས་ཁོའི་ཤེས་ཡོན་སློབ་སྦྱོང་དེ་ཁྲེལ་
དགོད་བྱེད་ཡུལ་ཞིག་མིན་པ་ཡང་གོ་ཡོད་པ་ཞིག་རེད། དེ་ལྟ་ནའང་ད་དུང་
ཁོས་མོ་ལ་གུས་ཞབས་བརྩི་བཀུར་མེད་པའི་རྟགས་མཚན་ཙམ་ཡང་སྟོན་རྒྱུ་ཕར་
ཞོག དེ་ལས་ལྡོག་སྟེ་མོ་ལ་བྱམས་བརྩེའི་བརྩི་བཀུར་བྱེད་ས་ཞིག་ཏུ་ངོས་འཛིན་
བྱེད་ཀྱིན་ཡོད་པ་ཞིག་རེད། དེར་བརྟེན་དེ་ལྟ་བུའི་རྒྱུ་མཚན་དམིགས་བསལ་
བ་དེ་ལ་བརྟེན་ནས། དུས་ཡུན་ཐུང་ངུ་འདི་ལྟ་བུ་ཞིག་གི་ནང་ལ་མོའི་སྙིང་གི
ནང་དུ་གཉེན་ཚན་གྱི་འབྲེལ་བ་ཐག་ཉེ་བའི་མི་ཞིག་དང་འདྲ་བར། ཁོ་ལ་གོ་
གནས་ངེས་ཅན་ཞིག་ཐོབ་ཡོད་པ་ཞིག་རེད།
ལོ་ལི་ཏཱ་ལ་བྷི་ནོ་ཡི་མཇུག་དེ་མ་ཐག་ཏུ་ཕྱིན་ནས། ཧ་རེས་མོ་ཧེས་ནེས་
ཀྱི་ཁང་མིག་ནང་དུ་འཛུལ་རྒྱུ་དེ་ལས་སླ་བོ་ཞིག་གཏན་ནས་བྱུང་མེད་ནའང་།
ཧ་རན་གྱིས་མོ་ལ་འཕྱ་དགོད་བྱས་པའི་སྤྱོད་ཚུལ་དེའི་ཐོག་ལ་མོ་རང་ཉིད་ཀྱི་སྤོབས་
པ་འབུར་དུ་མངོན་པའི་ཆེད་དུ་གནས་དེར་ཕྱིན། རྒྱུ་མཚན་འདི་ཁོ་ནས་མོ་དེར་
-618-

འགྲོ་རྒྱུའི་གནོན་ཤུགས་སྤྲད་མེད་ནའང་། རྒྱུ་མཚན་གཞན་ཞིག་ལ་བརྟེན་ནས་
ཀྱང་མོ་དེར་མི་འགྲོ་མཐུ་མེད་བྱུང་།
ནམ་ཞིག་མོ་དེར་འབྱོར་བའི་ཚེ། མོས་བྷི་ནོ་དང་ལྷན་དུ་རང་བཞིན་
ལྷན་སྐྱེས་ཀྱི་གཤིས་ཀའི་འོག་ནས་ཁ་བརྡ་བྱེད་ཐུབ་མིན་གྱི་རྣམ་རྟོག་ཐམས་ཅད་
གཙང་ཡལ་བྱས། དེར་མ་ཟད་ཁོང་ཚོའི་གློ་བུར་བའི་དགོད་སྒྲ་དེ། འོག་ཤོད་
དུ་ཁེར་རྐྱང་དུ་རང་ཉིད་གཅིག་པུར་དངངས་སྐྲག་གི་ཁྲོད་དུ་བསྡད་ཡོད་པའི་
ཧ་རན་གྱི་རྣ་བ་ལ་ཡང་འཆོང་ལྡིང་འཁོར་སྐྱོད་བྱེད་བཞིན་ཡོད་པ་ཞིག་རེད། མི་
རིང་པར་ཧ་རན་རང་ཉིད་གཅིག་པུ་ཁེར་རྐྱང་དུ་འདུག་རྒྱུ་ལ་ཉོབ་སྣང་སྐྱེས་པ་
དང་། ཁོའི་སེམས་ལ། རང་ཉིད་ལ་ཕོག་ཐུག་གི་རྨས་སྐྱོན་བྱུང་བའི་ན་ཚ་དེ་
ཞི་བར་བྱེད་པའི་ཆེད་དུ། ཁྱིམ་བདག་མ་བྷ་རོངྷ་དང་ལྷན་དུ་ཁ་བརྡ་ཞིག་བྱས་
ན་སྙམ་སྟེ་ཁོ་དེར་ཕྱིན།
ནམ་ཞིག་ཁོས་མོ་བཙལ་ནས་རྙེད་པའི་ཚེ། ཁྱིམ་བདག་མ་བྷ་རོ་དྷ་ཡིས་
སུའུ་ཆར་རས་ཐ་ལ། ཧ་རན་དང་ལྷན་དུ་གཉེན་སྒྲིག་བྱེད་རྒྱུའི་འདོད་པ་མེད་
པ་ཤེས་པར་བརྟེན། མོ་ཁོང་ཁྲོ་ལངས་ནས་རང་ཉིད་ཀྱིས་རང་ཉིད་ངོ་མི་ཤེས་
པའི་མཚམས་སུ་སླེབས་ཡོད་པ་ཞིག་རེད། མོས་ཧ་རན་ལ་ལེགས་ཉེས་ཀྱི་བླང་
དོར་སྟོན་པའི་ཚུལ་དུ། ཕེ་ནུས་བྷ་བྷུ། ཁྱོད་རང་གིས་གནད་དོན་འདིའི་ཐོག་
ལ་ཡ་རབས་བཟང་སྤྱོད་ཀྱི་གཤིས་ཀ་བསྐྱངས་དྲགས་ན། དེས་གཏན་ནས་
འགྲིག་པ་ཞིག་ཡོང་གི་མ་རེད། མོས་ཐེངས་ཁ་ཤས་ལ་གཉེན་སྒྲིག་དེའི་སྐོར་
མོས་མཐུན་ངོས་ལེན་བྱས་པ་རེད། དེར་མ་ཟད། བྷ་རཱ་མོ་ཡི་ཚོགས་པ་ཡིས་
ཀྱང་དེ་དུས་ཡུན་རིང་པོ་ཞིག་གི་སྔོན་ནས་གཏན་འཁེལ་བ་ལྟ་བུ་ཞིག་ཏུ་ཆ་འཇོག་
619—

བྱས་ཡོད་པ་རེད། ཁྱོད་ཀྱིས་གོ་རིམ་དེ་དག་དཀྲུགས་ནས་དེ་རིང་མོས་ལས་
སླ་བོ་བྱས་ཏེ་མགོ་གཡུགས་པ་རྒྱ་མཚན་ལ་བརྟེན་ནས། གནས་ཚུལ་ཐམས་
ཅད་ལ་འགྱུར་བ་འགྲོ་བཅུག་ན་གཏན་ནས་འགྲིག་གི་མ་རེད། དེར་བརྟེན་ཁྱོད་
ཀྱིས་གནས་ལུགས་གསལ་བཤད་བྱེད་རྒྱུའི་རང་གི་ཐོབ་ཐང་རྣམས་གཏན་ནས་
བློས་མ་གཏོང་། རང་ཚུགས་བརྟན་པོ་གྱིས། ང་ཚོས་མོ་ལ་ག་རེ་བྱེད་རྒྱུ་འདུག་
བལྟ་ཆོག་གི་རེད། ཅེས་སྨྲས།
ཧ་རན་ལ་རང་ཚུགས་བརྟན་པོ་འཛིན་དགོས་པའི་ངན་བསླབ་རྒྱག་རྒྱུ་
ལ་མོའི་སྐད་ཆ་དེ་དགོས་མཁོ་གཏན་ནས་མེད་པ་ཞིག་རེད། དུས་སྐབས་འདི་
དག་ཐམས་ཅད་ལ་ཁོ་རང་ཉིད་ཀྱིས་རང་ཉིད་ལ་དབུགས་གསུབ་བཏང་ནས།
ངས་ཏན་ཏན་གནད་དོན་འདིའི་ཐོག་ལ་རྩ་བའི་ལམ་ལུགས་གཞིར་བཟུང་གིས་
ཐག་གཅོད་བྱེད་རྒྱུ་ཡིན། ཞེས་དང་། ང་རང་ཉིད་ཀྱི་ཕྱོགས་ནས་བཤད་ན།
སུའུ་ཆར་རས་ཐ་བློས་གཏོང་རྒྱུ་དེ་གནད་འགག་ཤིན་ཏུ་ཆེན་པོ་ཞིག་ཧ་ལམ་མ་
རེད། འོན་ཀྱང་བྷ་རཱ་མོ་ཡི་ཚོགས་པའི་གོ་གནས་ཆེ་མཐོང་དེ་ཆགས་འཇིག་
གི་ཉེན་ཁ་ལ་སླེབས་པ་ཞིག་རེད། ཅེས་སྨྲ་བཞིན་ཡོད་པ་ཞིག་རེད།
བྷི་ནོ་ཡིས་ཧ་རེས་མོ་ཧེས་ནེས་དང་ཁོ་གཉིས་ཀྱི་བར་གྱི་སྤྱི་འགྲོས་ལྟར་
གྱི་འགྲོ་འདུག་གི་ལམ་ལུགས་དེ་གཙང་སེལ་ཡོང་བའི་ཆེད་དུ་མོ་ལ། ཁོ་ལ་ཟ་
རྒྱུའི་ཟ་མ་ཁ་ཤས་ཤིག་གི་མཐུན་རྐྱེན་ཡོད་པའི་རེ་སྐུལ་བྱས། འབོད་སྐུལ་དེས་
མོ་འཚབ་འཚུབ་དང་གློ་བུར་དུ་ཧོན་འཐོར་བཅུག་པ་དང༌། དེ་རྗེས་མོས་ཤིང་
ཏོག་ཁ་ཤས་ཀྱི་འབྲས་བུ་དང་མངར་ཟས་ཀྱི་རིགས། གཞན་ར་གན་གྱི་སྣོད་
ཅིག་གི་ནང་དུ་འབྲུ་རྡོག་བརྔོས་མ་ཞིག་བཟུང་ནས་ཡོང་སྟེ། དེ་དག་འོ་མ་ཕོར་
-620·

ཐ་གང་དང་ལྷན་དུ་བྷི་ནོ་ཡི་མདུན་དུ་བཞག
བྷི་ནོ་གད་མོ་ཞིག་བགད་པ་དང་ཆབས་ཅིག ངའི་སེམས་ལ། ངས་
རྒྱུན་ལྡན་མ་ཡིན་པའི་དུས་སྐབས་ལྟ་བུ་ཞིག་ལ་ང་གྲོད་ཁོག་ལྟོགས་ཀྱིན་འདུག་
ཅེས་བརྗོད་ན། དེས་ཏན་ཏན་ཨ་ནེ་ཅི་བྱ་འདི་བྱ་མེད་པ་ཞིག་གི་གནས་སུ་བསྐྱལ་
ཐུབ་རྒྱུ་རེད་བསམ་བྱུང་། ཡིན་ནའང་ངས་རང་ཉིད་ཀྱི་ཕམ་ཁ་དེ་ཏན་ཏན་
ང་རང་ཉིད་ཀྱིས་མཐོང་དགོས་བྱུང་བ་ཤེས་སོང་། ཞེས་སྨྲས་པ་དང་ཆབས་
ཅིག་རང་ཉིད་ཀྱི་ཁ་ཚིག་ཤོར་བའི་དོན་ལ་མངོན་འདོད་དྲག་པོའི་རྣམ་པ་ཤུགས་
ཆེ་བ་ཞིག་སྟོན་རྒྱུའི་འགོ་རྩོམ་བཞིན་པའི་སྐབས་སུ། གློ་བུར་དུ་ཁྱིམ་བདག་མ་
བྷ་རོ་དྷ་གནས་དེར་འབྱོར།
བྷི་ནོ་ཡིས་མགོ་བོ་ཅི་ཙམ་ནང་དུ་བསྐུར་ཐུབ་པ་དེ་ཙམ་ཞིག་བསྒུར་བ་དང་
ཆབས་ཅིག ར་གན་གྱི་སྡེར་མ་དེ་མོ་ནང་དུ་ཡོང་བའི་སྐབས་སུ་ཚུར་བླངས་པ་དང་
ལྷན་དུ་ངག་ནས། ག་རེ་བྱས་ནས་ངས་ཁྱོད་རང་འོག་ཤོད་ནས་མ་མཐོང་བ་ཡིན་
ནམ། ང་འོག་ཤོད་དུ་གང་འཚམས་ཤིག་ལ་བསྡད་པ་ཡིན། ཞེས་སྨྲས།
འོན་ཀྱང་བྷ་རོ་དྷ་ཡིས་ཁོའི་འཚམས་འདྲིའི་སྐད་ཆ་ལ་དོ་སྣང་གང་ཡང་
མ་བྱས་པར། ཐད་ཀར་སུའུ་ཆར་རས་ཐ་ཡི་ཕྱོགས་སུ་བལྟས་ཏེ། སྐད་ཤུགས་
ཆེན་པོ་དང་བཅས། དེས་ན་ང་ཚོའི་སྲས་མོ་གཞོན་ནུ་མ་འདིར་ཡོད་རྒྱུ་རེད།
འདུག་གམ། ངས་ཇི་ལྟར་ཚོད་དཔག་བྱས་པ་ལྟར་དུ་སྙིང་རྗེ་བའི་ཕ་ནུས་བྷ་
བྷུ་ཡིས། དེ་རིང་ཞོགས་པ་ཧྲིལ་པོ་ལ་གཞན་གྱི་མཐུན་འགྱུར་རོགས་རམ་འཐོབ་
པའི་ཆེད་དུ་རེ་སྒུག་བྱས་ཏེ་ཡོད་པའི་རེ་འབོད་བྱེད་མཁན་ཞིག་དང་འདྲ་བར
བསྒུགས་ནས་བསྡད་པའི་སྐབས་སུ། མོས་དེ་ལ་རྡོག་བརྫིས་བྱས་ཏེ་བསྡད་ཡོད་
— 621-

པ་རེད། ངས་བུ་མོ་འདི་ཚོ་ཆུང་བྱིས་པའི་དུས་ནས་བཟུང་བདག་པོ་བརྒྱབས་
ནས་ཡོང་ནའང༌། སྔོན་ཆད་དེ་ལྟ་བུའི་གནས་ཚུལ་ཞིག་ནམ་ཡང་བྱུང་མ་མྱོང་།
སུ་ཞིག་གིས་མོ་ལ་རྒྱུད་སྐུལ་བྱས་ཏེ་འདི་ལྟ་བུ་ཞིག་བྱས་པ་ཡིན་ནམ་སྙམ་པའི
བསམ་བློ་ང་ལ་འཁོར་གྱིན་འདུག གནད་དོན་འདི་དག་ང་ཚོའི་ཁྱིམ་ཚང་གི
ནང་དུ་རྒྱུན་མཐུན་ནས་འགྲོ་བཞིན་ཡོད་པ་ལ་བསམ་བློ་ཞིག་ཐོངས་དང་། ང་
ཚོས་ཇི་འདྲ་བྱས་ནས་མུ་མཐུད་དུ་བྷ་རཱ་མོ་ཡི་ཚོགས་པའི་ནང་དུ་གདོང་བསྟན་
ནས་འགྲོ་དགོས་རེད་དམ། ཞེས་སྨྲས།
ཧ་རེས་མོ་ཧེས་ནེས་ཀྱི་སེམས་ལ། བྱེད་སྟངས་འདིས་དཀྲོག་རྐྱེན་ཤིན་
ཏུ་ཆེན་པོ་ཞིག་བྱས་འདུག་སྙམ་སྟེ། སུའུ་ཆར་རས་ཐ་ལ། ངས་ཁྱོད་རང་
འདིར་བཀག་འགོག་བྱས་ཏེ་བསྡད་པ་དེ་ཅི་འདྲའི་ངའི་ནོར་འཁྲུལ་ཚབས་ཆེན་
ཞིག་རེད་ཨང་། ངའི་སྙིང་ཉེ། མགྱོགས་པོར་རྒྱུགས། གནས་ཚུལ་དེ་ངས་
སྔ་ས་ནས་ཤེས་དགོས་པ་ཞིག་རེད། ཅེས་སྨྲས།
ལོ་ལི་ཏཱ་གནས་ཚུལ་འདིའི་ཐོག་ལ་འབུར་དུ་ཐོན་པ་དང་ཆབས་ཅིག འདི་
ཧ་རེས་མོ་ཧེས་ནེས་ཀྱི་ནོར་འཁྲུལ་ཞིག་མ་རེད། ཅེས་ངོ་རྒོལ་བྱས་ནའང་། སུའུ་
ཆར་རས་ཐ་ཡིས་རང་ཚུགས་བརྟན་པོར་བཟུང་སྟེ། མོའི་ལག་པ་ཡིས་ལོ་ལི་
ཏཱ་ལ་དེ་འདྲ་མ་བྱེད་ཅེས་བརྡ་བསྟན་པ་དང་ལྷན་དུ། བྷ་རོ་དྷ་ཡི་སྐད་ཆ་ལ་ཐད་
ཀར་ལན་གང་ཡང་མ་བརྒྱབས་པར་འོག་ཤོད་དུ་ཕྱིན།
ང་ཚོས་བྷི་ནོ་ལ་ཐོག་མར་བྷ་རོ་དྷ་ཡི་མཐུན་འགྱུར་རོགས་རམ་འོག་ནས་
ཁོའི་ལས་ཀ་ལ་ཅི་འདྲའི་རྒྱལ་ཁ་ཞིག་ཐོབ་ཡོད་མེད་དེ་བཤད་ཟིན་ཡོད་པ་དང་།
མོའི་སེམས་ལ་ཁོང་ཚོའི་ཁྱིམ་ཚང་གི་ཤུགས་རྐྱེན་ལ་བརྟེན་ནས་ཁོ་བྷ་རཱ་མོ་ཡི་
·622-

ཚོགས་པའི་ནང་དུ་ཏན་ཏན་ཞུགས་ངེས་པ་ཞིག་རེད་སྙམ་གྱིན་ཡོད་པ་དང་། ད་
དུང་མོའི་སེམས་ལ། ལོ་ན་གཞོན་པའི་མི་དེ་མོས་དེ་ལྟར་བྱས་ནས་ཁོང་ཚོའི་
ཚོགས་པའི་ནང་དུ་ཞུགས་རྒྱུ་ལ་ཤུགས་རྐྱེན་ཐེབས་པར་བྱས་ཡོད་སྙམ་ནས།
དེའི་ཐོག་ལ་དམིགས་བསལ་གྱི་ང་རྒྱལ་དང་སྤོབས་པ་ཞིག་ཀྱང་སྐྱེ་བཞིན་ཡོད་
པར་མ་ཟད། མོས་དུས་སྐབས་མང་པོ་ཞིག་ལ་མོ་རང་ཉིད་ཀྱི་གྲོགས་པོ་ཁ་ཤས་
ཤིག་ལ། རང་ཉིད་ཀྱི་བྱས་རྗེས་དེ་ངོ་སོ་རུ་ཁྱེར་ཡོད་པ་ཞིག་རེད། དེར་བརྟེན་
ད་ལྟ་སྔར་གྱི་བྷི་ནོ་དེ་རང་གིས་མོ་རང་ཉིད་ཀྱི་བུ་མོ་ལོ་ལི་ཏུ་ཁོའི་ཕྱོགས་གཏོགས་
ལྟ་བུའི་གྱེན་ལོག་པ་རུ་བསྐུལ་ནས་མོའི་ཁ་གཏད་བྱེད་ཡུལ་གྱི་དགྲ་སྡེའི་ཁྲོད་དུ་
ཞུགས་ནས་ཡོད་པ་མཐོང་དུས། དེས་མོ་ལ་དེ་བས་ཀྱང་མི་བདེ་བའི་ཟུག་རྔུ་
སྐྱེ་རུ་བཅུག མཐའ་མཇུག་ཏུ་མོས་གཞན་རྒྱུད་སྲེག་པར་བྱེད་པའི་རྣམ་འགྱུར་
དང་བཅས། ལོ་ལི་ཏཱ། ཁྱོད་ལ་འདིར་དམིགས་བསལ་གྱི་ལས་ཀ་དེ་འདྲ་
ཡོད་དམ། ཞེས་སྐད་ཆ་དྲིས།
ལོ་ལི་ཏཱ་ཡིས། ཡོད། བྷི་ནོ་བྷ་བྷུ་ཐོག་ཁང་དུ་སླེབས་སོང་། དེར་བརྟེན་
ང་ལ་འདིར་ལས་ཀ་ཞིག་ཡོད། ཅེས་ལན་བརྒྱབས།
བྷ་རོ་དྷ་ཡིས། བྷི་ནོ་བྷ་བྷུ་ཁོ་སུ་ཞིག་ལ་ཐུག་འཕྲད་དུ་ཡོང་སའི་མི་དེ་ལ།
ཁོ་ལ་སྣེ་ལེན་དང་བཀུར་བསྟི་བྱེད་ཆུགས། ཁྱོད་འོག་ཤོད་དུ་མར་ཤོག དེར་
ལས་ཀ་ཞིག་གི་ཐོག་ལ་ཁྱོད་རང་དགོས་མཁོ་འདུག ཅེས་སྨྲས།
སྐད་ཆ་དེ་གོ་དུས་ལོ་ལི་ཏཱ་ཡི་སེམས་ལ་འཕག་འཚག་ཅིག་བརྒྱབས་ཏེ།
ཧ་རན་གྱིས་ཐབས་ཇུས་ཤིག་གི་འོག་ནས་མོའི་མིང་བྷི་ནི་ཡི་སྐེ་ལ་འདོགས་ཐབས་
བྱས་པ་རེད་སྙམ་པ་དང༌། ཁོ་ལ་དེ་ལྟར་བྱེད་རྒྱུའི་ཐོབ་ཐང་ཅི་ལ་ཡོད་སྙམ་
623-

པའི་ཚོར་བ་ཞིག་གིས་མོའི་རང་གཤིས་ལ་འདྲིས་གཤིབ་དཀའ་བའི་ངར་ཞིག་
བླུད་དེ། ཅི་ཞིག་ལ་མོས་སོམ་ཉི་བྱེད་བཞིན་ཡོད་པའི་དགོས་མེད་ཀྱི་བྱ་བ་དེ་
མངོན་གསལ་དུ་ཐོན་བཅུག་པ་དང་འབྲེལ་ངག་ནས། བྷི་ནོ་བྷ་བྷུ་ལ་ཐུག་འཕྲད་
བྱེད་རྒྱུ་མ་བྱུང་པར་ཡུན་རིང་པོ་ཕྱིན་སོང༌། དེར་བརྟེན། ངས་ཐོག་མར་ཁོ་
དང་མཉམ་དུ་ཁ་བརྡ་གང་ཙམ་ཞིག་བྱེད་དགོས་ཡོད། དེ་རྗེས་ང་འོག་ཤོད
དུ་ཡོང་གི་ཡིན། ཞེས་སྨྲས།
ཁྱིམ་བདག་མ་བྷ་རོ་དྷ་ཡིས་མོའི་སྐད་ཆའི་ཉམས་ལ་དཔགས་ནས་ལོ་ལི་ཏཱ་
ལ་འཇིགས་སྐུལ་ཚ་འདེད་བྱས་ན་འགྲོ་ས་མེད་པར་མ་ཟད། ཧ་རེས་མོ་ཧེས་ཞེས
ཀྱི་མིག་སྔ་ནས་ཀྱང་ཕམ་ཁའི་ངོས་ལེན་བྱེད་དགོས་འབྱུང་གི་རེད་སྙམ་ནས་དེ་ལ་
འཚེར་སྣང་སྐྱེས་ཏེ། སྐད་ཆ་མང་པོ་གང་ཡང་མ་བརྗོད། དེ་དང་ཆབས་ཅིག་
ཏུབྷི་ནོ་ལ་ཡང་དོ་སྣང་ཉན་འཇོག་གང་ཡང་མ་བྱས་པར་ཁང་མིག་དེ་ལས་ཕྱིར་ཐོན།
ལོ་ལི་ཏཱ་ཡིས་མོ་རང་གི་ཨ་མ་ལ་བྷི་ནོ་དང་ལྷན་དུ་ཁ་བརྡ་བྱེད་འདོད་ཤིན་
ཏུ་ཆེན་པོ་ཡོད་པར་བཤད་པ་དེ། བྷ་རོ་དྷ་ཁང་མིག་དེ་ལས་ཕྱིར་ཐོན་རྗེས་དེའི་
རྟགས་མཚན་ཙམ་ཡང་རྙེད་རྒྱུ་མེད་པ་ཞིག་ཏུ་གྱུར། དུས་ཡུན་གང་འཚམས་
ཤིག་གི་རིང་ལ་ཁོང་ཚོ་མི་གསུམ་པོ་སྟབས་མི་བདེ་བའི་ཚུལ་དུ་ཁུ་སིམ་མེར་བསྡད།
དེ་རྗེས་ལོ་ལི་ཏཱ་ཡར་ལངས་ནས་མོ་རང་གི་ཁང་མིག་ཏུ་ཕྱིན་ནས་རང་ཉིད་ནང་
དུ་བཅུག་ནས་ཁང་མིག་གི་སྒོ་བརྒྱབས།
བྷི་ནོ་ཡིས་ཧ་རེས་མོ་ཧེས་ནེས་ཀྱི་གནས་སྟངས་དེ། ཁྱིམ་ཚང་དེའི་ནང་
དུ་ཇི་འདྲ་ཞིག་ཡིན་མིན་གསལ་པོར་རྟོགས་པར་མ་ཟད། ཁོ་གཉིས་ཀྱི་ཁ་བརྡའི་
གླེང་ཕྱོགས་དེ་མཇུག་ཏུ་སླེབས་ཚེ། ཁོས་རེ་རེ་བྱས་ནས་མོའི་འདས་ཟིན་པའི་
624-

ལོ་རྒྱུས་ཆ་ཚང་བར་གོ། མོས་རང་ཉིད་ཀྱི་ལོ་རྒྱུས་ཚང་མ་ཁོ་ལ་བཤད་ཟིན་
པའི་སྐབས་སུ། ཧ་རེས་མོ་ཧེས་ནེས་ཀྱིས་བྷི་ནོ་ལ། ངའི་བུ། སྣོད་བཅུད་ཀྱི་
འཇིག་རྟེན་འདི་ང་ལྟ་བུའི་བུད་མེད་བསོད་ནམས་དམན་པ་ཞིག་ལ་འཚམས་ཤིང་
རན་པའི་གནས་ཤིག་མ་རེད། ང་ལྟ་བུ་ཞིག་ལ་མཚོན་ན། གལ་ཏེ་ང་རང་
ཉིད་ཀྱིས་ཐུབ་ན་གནས་ཁྱད་པར་ཅན་གྱི་ས་ཆ་ཁ་ཤས་ལ་ཕྱིན་ཏེ། ས་ཆ་དེ་
ནས་དཀོན་མཆོག་ལ་ཞབས་ཞུ་བསྒྲུབས་ན་དེ་དགེ་མཚན་ཆེ་བ་ཞིག་རེད། ང་
ལ་སྒོར་མོ་ཏོག་ཙམ་ཞིག་ལྷག་ཡོད། དེས་ང་ལ་དུས་ཡུན་གང་འཚམས་ཤིག་
གི་རིང་དུ་འཚོ་སྡོད་བྱེད་རྒྱུ་རུ་འདང་བ་ཞིག་རེད། དེ་མིན་ད་དུང་ང་མུ་མཐུད་
དུ་རྒྱུན་རིང་པོར་འཚོ་བའི་དབང་དུ་བཏང་ནའང་། ངས་མི་ཚང་ཁ་ཤས་ཀྱི་
ནང་དུ་མ་བྱན་གྱི་ལས་ཀ་ལ་ཞུགས་ཏེ། ང་རང་ཉིད་འཚོ་ཐབས་ཀྱི་ལམ་ཀ་ཞིག
དང་འགྲོ་སྟངས་ཤིག་བཙལ་ཐུབ་རྒྱུ་རེད། མི་ཧ་ཅང་མང་པོ་ཞིག་ཡུལ་ཝ་རཱ་
ཎ་སིའི་ནང་ལ་དེ་འདྲ་བྱས་ནས་བསྡད་ཡོད་པ་རེད། འོན་ཀྱང་ངའི་སེམས་
པ་དེ་ཉེས་ལྟུང་གིས་ཁེངས་པའི་སྡིག་སྤྱོད་མི་དགེ་བ་ཞིག་ཡིན་པར་བརྟེན། ངས་
དེ་ལྟར་བྱེད་ཐུབ་མ་སོང་། ང་གནས་གང་ཞིག་ཏུ་ཁེར་རྐྱང་དུ་བསྡད་པ་ཡིན་
ན། ངའི་སྡུག་བསྔལ་དང་མྱ་ངན་རྣམས་ཀྱིས་ང་མནན་ཏེ། མཐའ་ན་ངས་
དཀོན་མཆོག་གི་ཕྱོགས་ལ་བསམ་བློ་གཏོང་རྒྱུ་ལའང་བཀག་འགོག་བྱེད་ཀྱིན་
ཡོད་པ་ལྟ་བུ་ཞིག་རེད། མཚམས་མཚམས་ལ་ངའི་སེམས་ལ་ང་སྨྱོན་པ་ཆགས་
གྲབས་འདུག་སྙམ་པ་ཡང་སྐྱེ་བཞིན་འདུག རཱ་དྷ་ར་ནེས་དང་སཱ་ཏི་ཤ་གཉིས་
ང་ལ་མཚོན་ན་ཆུ་ནང་དུ་ཐིམ་ནས་འགྲོ་བཞིན་པའི་མི་ཞིག་ལ་གདུང་མ་མང་པོ་
མཉམ་གཅིག་ཏུ་བསྒྲིགས་པའི་གདུང་གྲུ་ཞིག་དང་མཚུངས་པ་ཞིག་རེད། ཁོ་
625-

གཉིས་བཞག་ནས་ཡང་བསྐྱར་གནས་གཞན་ཞིག་ཏུ་འགྲོ་རྒྱུའི་བསམ་ཚུལ་དེས་
ཧ་ལམ་ང་དབུགས་བསུབ་བཏང་སྟེ་གསོད་ལ་ཁད་བྱེད་ཀྱིན་འདུག དེར་བརྟེན་
ཉིན་དང་མཚན་མེད་པར་ངའི་སེམས་ལ། ངས་ཁོ་གཉིས་ཀ་ཡང་བློས་བཏང་
ནས་གཡུག་དགོས་པ་ཞིག་འབྱུང་མི་ཡོང་ངམ་སྙམ་པའི་དངངས་སྐྲག་ཡང་ནས་
ཡང་དུ་སྐྱེ་བཞིན་འདུག དེ་མིན་ངས་རང་གི་ཡོད་ཚད་ཐམས་ཅད་བོར་བརླག་
ཤོར་བའི་རྗེས་སུ། ག་རེ་བྱས་ནས་ང་ཡང་བསྐྱར་དུས་ཡུན་ཐུང་ངུ་འདི་ལྟ་བུ་
ཞིག་གི་ནང་ལ་ཁོ་གཉིས་ལ་བྱམས་བརྩེ་ཆེས་ཟབ་པའི་མི་ཞིག་ཏུ་གྱུར་དགོས་པ་
རེད་དམ། ངའི་བུ། ངས་ཁྱོད་ལ་ང་རང་གི་སེམས་ཀྱི་སྐད་ཆ་ཐམས་ཅད་
ཕྱིར་བཏོན་ནས་བརྗོད་ན་གནད་འགག་གང་ཡང་ཡོད་རྒྱུ་མ་རེད་བསམ་གྱིན་
འདུག དེར་བརྟེན་ངས་ཁྱོད་ལ་ང་རང་གི་སྙིང་གི་སྐད་ཆ་ཐམས་ཅད་རྗེན་པར་
བརྗོད་བཞིན་ཡོད། ཁོ་གཉིས་ང་ལ་ཐོབ་པའི་དུས་སྐབས་དེ་རང་ནས་བཟུང་།
ངས་དཀོན་མཆོག་ལ་བློ་རྩེ་གཅིག་ཏུ་གཏད་ནས་གསོལ་འདེབས་སྨོན་ལམ་བྱེད་
ཐུབ་ཀྱིན་ཡོད་པ་ལྟ་བུ་ཞིག་མངོན་གྱིན་འདུག གལ་ཏེ་ངས་ཁོ་གཉིས་ཀ་བོར་
བརླག་ཤོར་བ་ཡིན་ན། ངའི་དཀོན་མཆོག་དེ་སྲ་ཞིང་མཁྲེགས་པའི་རྡོ་སྒང་ཞིག་
ཏུ་འགྱུར་རྒྱུ་ལས་གཞན་ཕན་ཐོགས་གང་ཡང་ཡོད་པ་ཞིག་ཡོང་གི་མ་རེད། ཅེས་
སྨྲས་པ་དང་ཆབས་ཅིག་མོས་རང་ཉིད་ཀྱི་མིག་གཉིས་ཀའི་ནང་ནས་ཐོན་པའི་
མིག་ཆུ་རྣམས་ཕྱིད་བརྡར་བཏང༌།། །།

ལེའུ་ཞེ་གཉིས་པ།
༄༅། །སུའུ་ཆར་རས་ཐ་འོག་ཤོད་དུ་ཕྱིན་ནས་ཧ་རན་གྱི་མདུན་དུ་
བསྡད་དེ། ཁྱོད་ཀྱིས་ང་བསྒུགས་ནས་ཁྱོད་ལ་སྐད་ཆ་ག་རེ་བཤད་རྒྱུ་ཡོད་དམ།
ཞེས་སྨྲས།
ཧ་རན་གྱིས། མར་སྡོད། ཅེས་སྨྲས།
འོན་ཀྱང་སུའུ་ཆར་རས་ཐ་མོ་རང་ཉིད་གང་དུ་ཡོད་ས་དེ་ལ་སྔར་བཞིན་
ལངས་ནས་བསྡད། ཧ་རན་གྱིས་སྐད་ཆའི་མཇུག་མཐུད་ནས། སུའུ་ཆར་
རས་ཐ། ཁྱོད་ཀྱིས་ང་ལ་མི་འཚམས་པའི་བྱ་བ་ཞིག་བྱས་སོང་། ཞེས་སྨྲས།
སུའུ་ཆར་རས་ཐ་ཡིས། ཁྱོད་ཀྱིས་ཀྱང་ང་ལ་མི་འཚམས་པའི་བྱ་བ་ཞིག་
བྱས་སོང་། ཞེས་སྨྲས།
ཧ་རན་གྱིས། ངས་ཁྱོད་ལ་ཁས་ལེན་གཡར་དམ་བྱས་པའི་ངག་གི་དམ་
བཅའ་དེ། སྔར་ལྟར་རང་འཇགས་སུ་གནས་ཡོད། ཅེས་བརྗོད་པའི་
སྐབས་སུ་སུའུ་ཆར་རས་ཐ་ཡིས་སྐད་ཆའི་འཕྲོ་བཅད་དེ། མི་རྣམས་ཀྱིས་ཕན་
627-

ཚུན་གཅིག་གིས་གཅིག་ལ་མི་འཚམས་པའི་བྱ་བ་བྱེད་ཀྱིན་ཡོད་པ་དེ། ངག་
གི་དམ་བཅའ་ཁོ་ན་ལ་བརྟེན་ནས་འབྱུང་གི་ཡོད་པ་རེད་དམ། ཁྱོད་ཀྱིས་ངག་
གི་དམ་བཅའ་ཡི་སྐད་ཆ་ཚིག་གཅིག་གི་རྒྱུ་མཚན་ལ་བརྟེན་ནས་ང་རང་ཉིད་རང
གི་བསམ་བློའི་འདུན་པ་ཡི་ལྡོག་ཕྱོགས་སུ་འཁྲིད་རྒྱུའི་ཐོག་ལ་བཙན་དབང་གཏོང་
རྒྱུ་ཡིན་ནམ། བཅོས་མའི་སྐད་ཆ་ལས་དངོས་དོན་གྱི་བདེན་པ་དེ་གཟི་བརྗིད་
ཆེ་བ་ཞིག་མ་རེད་དམ། ངས་མི་འཚམས་པའི་བྱ་བ་དེ་ཁོ་ན་ཡང་ནས་ཡང་
དུ་བསྐྱར་བཟློས་བཟླས་བརྗོད་བྱས་བསྡད་པའི་རྒྱུ་མཚན་དེ་ཙམ་ཞིག་གིས། ནོར་
འཁྲུལ་གྱི་བྱ་བ་དེ་ཡོངས་སུ་རྣམ་པར་རྒྱལ་ནས་རེ་འདོད་ལེགས་པར་སྐོང་ཐུབ་
པ་ཞིག་རེད་དམ། ད་ཆར་ངས་ནོར་འཁྲུལ་གྱི་བྱ་བ་དེ་གང་དུ་ཡོད་པ་ངོས་ཟིན་
ཡོད་པར་བརྟེན། ང་རང་གི་སྔོན་ཆད་ཀྱི་ཁས་ལེན་དམ་བཅའ་དེ་ཡི་ཕྱོགས་
སུ་རང་སོར་གནས་པར་བྱེད་ཐུབ་ཀྱིན་མི་འདུག གལ་ཏེ་དེ་ལྟར་རང་སོར་གནས་
པར་བྱས་པ་ཡིན་ན། དེ་དངོས་གནས་མི་འཚམས་པའི་བྱ་བ་ནོར་འཁྲུལ་ཅན་
ཞིག་ཏུ་འགྱུར་ངེས་པ་ཞིག་རེད། ཅེས་སྨྲས།
སུའུ་ཆར་རས་ཐ་ཡི་ཕྱོགས་ལ་དེ་ལྟ་བུའི་འགྱུར་བ་ཞིག་ཕྱིན་ཡོད་པ་ལ་
ཧ་རན་ཧོན་འཐོར་ཏེ། དེའི་གནས་ལུགས་རྟོགས་མི་ཐུབ་པའི་མཚམས་སུ་སླེབས་
ཤིང་། ཧ་རན་ལ་དེ་རང་སྟོབས་ཀྱིས་རྟོགས་པར་བྱེད་པའི་རིག་སྟོབས་དང་།
གཞན་ཚུལ་མཐུན་བག་ཡོད་ཀྱི་སྒོ་ནས་ཉམས་ཚད་བྱེད་རྒྱུའི་ཆ་རྐྱེན་གཉིས་ཀ་
མེད་པ་ཞིག་རེད། ཁོའི་བསམ་ཤེས་མེད་པའི་ཨུ་ཚུགས་ནན་སྐུལ་གྱི་རྒྱུ་མཚན་
ལ་བརྟེན་ནས། མོ་རང་ཉིད་ཀྱི་ལྷན་སྐྱེས་ཀྱི་རང་གཤིས་ཁ་གཏིང་གསང་པོ་
མེད་པའི་རང་བཞིན་དང་ཞི་འཇམ་ལྷིང་འཇགས་ཀྱི་གཤིས་ཀ་ཐམས་ཅད་ལས་
628-

བརྒལ་ཏེ་འགག་རྩའི་གནད་དོན་ཐག་གཅོད་མི་བྱེད་མཐུ་མེད་དུ་གྱུར། དེར་
བརྟེན་ཁོས་ནང་སེམས་ཀྱི་འཆར་སྒོའི་འོག་ནས་ཁག་འདོགས་སྐྱོན་འཛུགས་
ཐམས་ཅད་མོའི་ཕྱོགས་གཏོགས་ཀྱི་རོགས་པ་རྣམས་ཀྱི་སྒང་ལ་བཀལ་ནས། མོ་
ལ། ཁྱོད་ཀྱིས་ནོར་འཁྲུལ་དེ་ངོས་ཟིན་ཡོད་ཅེས་པའི་ནོར་འཁྲུལ་དེ་ཅི་ཞིག
རེད་དམ། ཞེས་དྲིས།
སུའུཆར་རས་ཐ་ཡིས། དེའི་སྐོར་ཁྱོད་ཀྱིས་ང་ལ་ག་རེ་བྱས་ནས་འདྲི་བཞིན་
ཡོད་དམ། ངས་ཁྱོད་ལ་ང་རང་ཉིད་ཀྱི་གཉེན་སྒྲིག་མོས་མཐུན་གྱི་ཁས་ལེན་དེ་ཕྱིར་
འཐེན་བྱེད་རྒྱུ་ཡིན་ཞེས་བརྗོད་པ་དེས་འགྲིག་གི་མི་འདུག་གམ། ཞེས་སྨྲས།
ཧ་རན་གྱིས་ནན་སྐུལ་དང་འབྲེལ་ཨུ་ཚུགས་བརྒྱབས་ཏེ། ཡིན་ནའང་
ང་ཚོ་ལ་བྷ་རཱ་མོ་ཡི་ཚོགས་པ་ལ་འགྲེལ་བཤད་རྒྱག་རྒྱུའི་སྐད་ཆ་ཞིག་ཏན་ཏན
དགོས་རྒྱུ་རེད། ཁྱོད་ཀྱིས་ཁོང་ཚོ་ལ་ག་རེ་བཤད་རྒྱུ་ཡིན་ནམ། ངས་ང་ཚོའི་
ཚོགས་མི་དེ་ཚོ་ལ་ཅི་ཞིག་འགྲེལ་བཤད་རྒྱག་དགོས་རེད་དམ། ཞེས་དྲིས།
སུའུ་ཆར་རས་ཐ་ཡིས། ང་ལ་མཚོན་ན་ནི། ཁོང་ཚོ་ལ་བཤད་རྒྱུ་དང་
འགྲེལ་བཤད་རྒྱག་རྒྱུ་གང་ཡང་མེད། འོན་ཀྱང་ཁྱེད་རང་གིས་ངེས་པར་དུ་
ཁོང་ཚོ་ལ་འགྲེལ་བཤད་ཅིག་རྒྱག་དགོས་ཡོད་ན། ཁྱོད་རང་གིས་སུའུ་ཆར་
རས་ཐ་ང་ལ་ཆུང་དྲགས་འདུག་ཅེས་དང༌། དེ་མིན་ཡང་ན། མོ་ཤིན་ཏུ་བླུན་
ཞིང་རྨོངས་པ་ཞིག་གམ། ཡང་ན་རང་ཚུགས་མེད་པའི་འགྱུར་བ་ཆེན་པོ་ཅན
ཞིག་རེད་ཅེས་སོགས་ཁྱོད་རང་ལ་འདོད་པ་གང་ཡོད་པ་ལྟར་དུ་འགྲེལ་བཤད་
བརྒྱབས་ན་འགྲིག་གི་རེད། དེ་ལྟ་ནའང་ངེད་གཉིས་ཀྱི་བར་ལ་སྔར་ལས་ལྷག་
པའི་སྐད་ཆ་མང་པོ་གང་ཡང་བཤད་རྒྱུ་མེད། ཅེས་སྨྲས།
629-

ཧ་རན་གྱིས་སྐད་ཅོར་ཆེན་པོ་ཞིག་བརྒྱབས་ཏེ། གནད་དོན་དེ་འདི་འདྲ་
བྱས་ནས་མཇུག་བསྡུ་བྱེད་ཐུབ་པ་ཞིག་མ་རེད། གལ་ཏེ་ཕེ་རེ་ཤུ་བྷ་བྷུ་་་
སྐབས་དེར་ཕེ་རེ་ཤུ་བྷ་བྷུ་ཁོང་རང་ཉིད་ནང་དུ་འཛུལ་ནས་ཡོང་སྟེ་འདྲི་
རྩད་ཀྱི་སྒོ་ནས། རེད། ཕེ་ནུས་བྷ་བྷུ། ཁྱོད་ཀྱིས་ང་ལ་སྐད་ཆ་ཅི་ཞིག་བཤད་
རྒྱུའི་ཐོག་ལ་རེ་སྒུག་བྱས་ནས་བསྡད་ཡོད་དམ། ཞེས་སྨྲས།
སྐབས་དེར་སུའུ་ཆར་རས་ཐ་ཁང་མིག་དེ་ལས་ཕྱིར་ཐོན་ཏེ་འགྲོ་རྩིས་བྱས་
ནའང་། ཧ་རན་གྱིས་མོ་ལ་ཕྱིར་བོས་ཏེ། སུའུ་ཆར་རས་ཐ། ཁྱོད་མ་འགྲོ།
ད་ལྟ་ཁྱོད་རང་གཏན་ནས་མ་འགྲོ། ང་ཚོས་གནད་དོན་དེའི་ཐོག་ལ་ཕེ་རེ་ཤ་
བྷ་བྷུ་ཡོད་ས་ནས་གྲོས་བསྡུར་ཐག་གཅོད་བྱེད། ཅེས་སྨྲས།
སུའུ་ཆར་རས་ཐ་ཡིས་ཁོ་ལ་རྒྱབ་གཏད་ནས་རང་ཉིད་གང་དུ་ཡོད་ས་
དེ་ལ་ཡར་ལངས་ནས་ཡོད་པའི་སྐབས་དེར། ཧ་རན་གྱིས། ཕེ་རེ་ཤུ་བྷ་བྷུ་
ལ། དུས་ཡུན་རིང་པོ་འདི་ཙམ་ཞིག་ཕྱིན་ཟིན་པའི་མཚམས་འདི་ལ་སླེབས་
དུས། ད་ཆར་གཞི་ནས་སུའུ་ཆར་རས་ཐ་ཡིས་ང་ཚོའི་གཉེན་སྒྲིག་གི་ཐོག་ལ་
མོས་མཐུན་ངོས་ལེན་བྱེད་ཀྱིན་མི་འདུག གནད་འགག་ཆེ་ཞིང་ཚེ་སྲོག་གི་འགག
རྩ་རུ་ཐུག་པའི་དོན་དག་འདི་ལྟ་བུ་ཞིག་གི་ཐོག་ལ། མོས་རང་སྣང་གང་དྲན་
བྱས་ན། དེ་མོའི་ཡ་རབས་བཟང་སྤྱོད་ཀྱི་འོས་ཆོས་ཤིག་རེད་དམ། ཁྱོད་རང་
གིས་ཀྱང་ཡིད་སེམས་སྐྱོ་བར་བྱེད་པའི་ལས་ཀ་འདིའི་ཐོག་ལ་འགན་གང་ཡང་
མ་བླངས་པར་འདུག་རྒྱུ་ཡིན་ནམ། ཞེས་སྨྲས།
ཕེ་རེ་ཤུ་བྷ་བྷུ་ཡིས། སུའུ་ཆར་རས་ཐ་ཡི་སྐྲ་ཡི་ཐོག་ལ་ལག་པས་བྱིལ་
བྱིལ་ཞིག་བཏང་བ་དང་ཆབས་ཅིག་ཞི་འཇམ་གྱི་སྒོ་ནས། ངའི་སྙིང་ཉེ། འདིར་
—630-

ཁྱོད་རང་ངེས་པར་དུ་འདུག་དགོས་པ་མི་འདུག ཁྱོད་རང་ཕྱིན་ན་འགྲིག་གི་
རེད། ཅེས་སྨྲས།
འདི་འདྲའི་བསམ་ཤེས་ལྡན་པའི་གོ་རྟོགས་དང་འབྲེལ་བའི་གདུང་སེམས་
མཉམ་བསྐྱེད་ཀྱི་སྐད་ཆ་སྟབས་བདེ་བོ་དེ་ཚོ་གོ་དུས། སུའུ་ཆར་རས་ཐ་ཡི་མིག་
གཉིས་ཀྱི་ནང་དུ་མཆི་མ་འཚང་ཀ་ཤིག་ཤིག་བརྒྱབས་པ་དང་ཆབས་ཅིག མོ་
མགྱོགས་མྱུར་གྱི་གོམ་འགྲོས་དང་བསྡེབས་ནས་ཁང་མིག་དེ་ལས་ཕྱིར་ཐོན།
དེ་རྗེས་ཕེ་རེ་ཤུ་བྷ་བྷུ་ཡིས་མུ་མཐུད་ནས། ཁྱོད་ཀྱིས་རྒྱུན་སྲོལ་གྱི་ལམ་
ལུགས་ལྟར་རེ་འདོད་འབོད་སྐུལ་བྱས་པའི་གཉེན་སྒྲིག་གི་འདུན་མ་དེ་ལ། ངས་
མོས་མཐུན་ཆོག་མཆན་སྤྲོད་རྒྱུ་ལ་ང་སོམ་ཉིའི་ཁྲོད་དུ་ཚུད་ཡོད་པ་དེ་ནི། ངའི་
སེམས་ལ་སུའུ་ཆར་རས་ཐ་ཡིས་གནས་ལུགས་འགྲོ་སྟངས་ཆ་ཚང་ཞིག་རྟོགས་
མ་ཐུབ་པར་དེ་ལ་མོས་མཐུན་བྱས་མེད་དམ་སྙམ་པའི་དངངས་སྐྲག་གི་རྒྱུ་མཚན་
ཁོ་ན་ལ་བརྟེན་ནས་བྱུང་བ་ཞིག་རེད། ཅེས་བཤད།
ཧ་རན་གྱིས། གཅིག་བྱས་ན་མོས་ནམ་ཞིག་གཉེན་སྒྲིག་གི་དོན་ལ་མོས
མཐུན་ངོས་ལེན་བྱེད་པའི་སྐབས་སུ་མོ་རང་ཉིད་ཀྱི་བསམ་བློའི་ཚད་སྨིན་ཞིང་རན་
པའི་སྒོ་ནས་ཁས་ལེན་བྱས་ཡོད་རྒྱུ་རེད། ཡིན་ནའང་ད་ཆར་མོས་དེ་ལ་ངོས་
ལེན་མི་བྱེད་པ་དེ་ནི་མོ་རང་ཉིད་ཀྱི་བསམ་བློ་རྟོགས་མ་ཐུབ་པ་ལ་བརྟེན་ནས་བྱུང་
བ་ཞིག་མ་རེད་དམ། ཁྱོད་ཀྱི་སེམས་ལ་ཡང་དེ་འདྲ་ཞིག་རེད་སྙམ་གྱིན་མི་འདུག་
གམ། ཞེས་སྨྲས།
ཕེ་རེ་ཤུ་བྷ་བྷུ་ཡིས། ཆ་འཇོག་ཚོད་དཔག་དེ་གཉིས་ཀ་ཡིན་སྲིད་པ་ཞིག་
རེད་ཅེས་དང་། འོན་ཀྱང་དེ་ལྟ་བུའི་ཐེ་ཚོམ་གྱི་བསམ་བློའི་གནས་སྐབས་ཤིག་ལ་
631-

གཉེན་སྒྲིག་གི་བྱ་བ་དེ་གཏན་ནས་ཐག་གཅོད་བྱེད་ཐུབ་རྒྱུ་མ་རེད། ཅེས་སྨྲས།
ཧ་རན་གྱིས། དེས་ན་ཁྱོད་ཀྱིས་མོ་རང་ཉིད་ཀྱི་ཁེ་ཕན་གྱི་ཆེད་དུ་མོ་ལ་
བསླབ་བྱ་རྒྱག་རྒྱུ་མིན་ནམ། ཞེས་སྨྲས།
ཕེ་རེ་ཤུ་བྷ་བྷུ་ཡིས། ཕྱོགས་གཞན་ཞིག་ནས་བཤད་པ་ཡིན་ན། ངས་
མོ་རང་ཉིད་ཀྱི་ཁེ་ཕན་གྱི་ཆེད་དུ་བསླབ་བྱ་རྒྱག་དགོས་པ་ཞིག་ཆགས་ཡོད་ནའང་།
ངས་མོ་ལ་བསླབ་བྱ་རྒྱག་ཐུབ་ཀྱིན་མེད་པ་དེ་ཁྱོད་ཀྱིས་ཤེས་དགོས་པ་ཞིག་རེད།
ཅེས་བཤད།
ཧ་རན་གྱིས་ཁོང་ཁྲོ་དང་བཅས། གལ་ཏེ་དོན་དངོས་པོའི་ཆ་ནས་དེ་
འདྲ་ཞིག་ཡིན་ན། དེ་རྗེས་སུའུ་ཆར་རས་ཐ་གཉན་འཕྲང་གི་གནས་སྟངས་
འདི་འདྲ་ཞིག་གི་ཐོག་ལ་ནམ་ཡང་སླེབས་མེད་པ་ཞིག་རེད། གཉན་འཕྲང་གི་
གནས་སྟངས་འདི་ཚང་མ་དེང་སང་ཁྱོད་ཀྱི་མི་ཚང་ནང་དུ་འབྱུང་བཞིན་ཡོད་
པ་ཞིག་རེད། ངས་ཁྱོད་རང་ཉིད་ཀྱི་གདོང་ལ་བལྟས་ནས་སྐད་ཆ་བཤད་རྒྱུ་
ཡིན། དེ་ཚོ་ཚང་མ་ཁྱོད་ཀྱི་སྟངས་འཛིན་གྱིས་མ་འདང་བ་ཁོ་ན་ལ་བརྟེན་ནས་
བྱུང་བ་ཞིག་རེད། ཅེས་བཤད།
ཕེ་རེ་ཤུ་བྷ་བྷུ་གད་མོ་ཅུང་ཟད་ཅིག་བགད་པ་དང་ཆབས་ཅིག ཁྱོད་རང་
དེའི་ཐོག་ལ་དངོས་གནས་བདེན་པ་རེད། གལ་ཏེ་ངས་ང་རང་ཉིད་ཀྱི་མི་ཚང་
ནང་དུ་ག་རེ་འབྱུང་གི་ཡོད་པའི་ཐོག་ལ་འགན་མ་བླངས་པ་ཡིན་ན། གཞན
སུ་ཞིག་གིས་དེ་ལྟ་བུའི་འགན་དེ་ལེན་རྒྱུ་རེད་དམ། ཞེས་ལན་བརྒྱབས།
ཧ་རན་གྱིས་སྐད་ཆའི་མཇུག་སྡོམ་བརྒྱབས་ཏེ། རེད། ངས་ཁྱོད་ལ་
ཁ་ཚོན་བཅད་ནས་བཤད་ཐུབ་པ་ཞིག་ལ། ཁྱོད་ཀྱིས་ཉི་མ་ཞིག་ལ་ཏན་ཏུན་
-632-

དེའི་ཐོག་ལ་འགྱོད་པ་སྐྱེ་དགོས་པ་ཞིག་འབྱུང་གི་རེད། ཅེས་སྨྲས།
ཕེ་རེ་ཤུ་བྷ་བྷུ་ཡིས། འགྱོད་སེམས་དེ་དཀོན་མཆོག་གི་ཐུགས་རྗེ་ལས་
བྱུང་བའི་ལེགས་སྐྱེས་དམིགས་བསལ་བ་ཞིག་རེད། ང་མི་འཚམས་པའི་བྱ་
བ་བསྒྲུབ་རྒྱུ་ལ་སྐྲག་སྣང་སྐྱེ་བཞིན་འདུག ཕེ་ནུས་བྷ་བྷ། འོན་ཀྱང་འགྱོད་
སེམས་ལ་འཇིགས་སྣང་སྐྱེ་བཞིན་མི་འདུག ཅེས་ལན་བརྒྱབས།
དུས་སྐབས་འདིར་སླེབས་དུས་སུའུ་ཆར་རས་ཐ་བསྐྱར་དུ་ཕྱིར་ལོག་ནས།
ཕེ་རེ་ཤུ་བྷ་བྷུ་ལ་ལག་པ་འཇུས་ཏེ་ངག་ནས། ཨ་ཕ། ཁྱོད་རང་གིས་མཆོད་
འབུལ་གསོལ་འདེབས་ཀྱི་བསྔོ་བ་བྱེད་པའི་དུས་ཚོད་ལ་སླེབས་སོང་། ཞེས་སྨྲས།
ཕེ་རེ་ཤུ་བྷ་བྷུ་ཡིས། ཕེ་ནུས་བྷ་བྷུ། ཁྱོད་རང་གིས་ང་ཏོག་ཙམ་ཞིག་
ལ་བསྒུག་རྒྱུ་ཡིན་ནམ། ཞེས་སྐད་ཆ་དྲིས།
ཧ་རན་གྱིས་གློ་བུར་ཧོལ་རྒྱུག་གི་ངང་ནས། མིན། ཞེས་བརྗོད་པ་
དང་ཆབས་ཅིག་ཏུ་ཁོ་ཁང་མིག་དེ་ལས་གྱེས་ཐོན་བྱས།། །།

ལེའུ་ཞེ་གསུམ་པ།
༄༅། །སུའུ་ཆར་རས་ཐ་དེང་སྐབས་མོ་རང་ཉིད་དང་། དེ་བཞིན་
དུ་མོའི་ཉེ་འཁོར་གྱི་ཕྱོགས་གཉིས་ཀའི་ངོས་ནས་གཞིགས་ཚེ། འཐབ་རྩོད་ཀྱི་
རྩོལ་ཞུགས་དེ་ལ་སེམས་འཚབ་ལངས་ཏེ་ཅི་བྱ་འདི་བྱ་མེད་པའི་གནས་སུ་ལྷུང་
ཡོད་པ་ལྟ་བུ་ཞིག་རེད། མོའི་གཤིས་རྒྱུད་ཀྱི་ཚོར་འདུ་མཐའ་དག་དུས་སྐབས་
འདི་ཐམས་ཅད་ལ་གྷོ་ར་ཡི་ཕྱོགས་སུ་འཁོར་ནས། མོ་རང་ཉིད་ཀྱིས་རང་ཉིད་
ངོ་མི་ཤེས་པ་ཞིག་ཏུ་གྱུར་བ་མ་ཟད། མོའི་སེམས་ཚོར་གྱི་རྩོལ་ཤུགས་ཐམས་
ཅད་སྔར་ལས་ཇེ་བརྟན་དུ་གྱུར།
ནམ་ཞིག་ཁོའི་བཙོན་འཇུག་གི་དུས་ཚོད་ཡོལ་ཟིན་པའི་རྗེས་སུ། འགོག་
ཐབས་མེད་པའི་དོན་རྐྱེན་དེ་དག་ཧ་ལམ་མངོན་གསལ་དུ་འགྱུར་ངེས་ནའང་། དེའི་
མཐའ་མཇུག་དེ་ཚུལ་ཇི་ལྟར་འགྲོབའི་ཐད་ལ་མོ་ལ་བསམ་བློའི་འཆར་སྒོགང་ཡང་
མེད་པ་ཞིག་རེད། མོའི་སེམས་ལ་གནད་དོན་དེའི་ཕྱོགས་ལ་མོ་རང་ཉིད་ཀྱི་བློ་གཏད་
བཅོལ་ཡུལ་གྱི་སྐྱེ་བོ་སུ་ཞིག་ཀྱང་མོ་རང་ཉིད་ཀྱི་ཕྱོགས་སུ་འགག་མི་ཐུབ་པར་སྙམ་
634-

ཡོད་པར་མ་ཟད། མཐའ་ན་མོ་རང་ཉིད་ཀྱི་ངོས་ནས་གནད་དོན་དེ་ལ་ཁ་ཕྱོགས་
གཏད་རྒྱུ་ཙམ་ལ་ཡང་མོ་དཔའ་ཞུམ་སྟེ་ཡིད་འཁུམས་པར་གྱུར། གལ་ཏེ་མོ་རང་
ཉིད་ཀྱི་ངོས་ནས་ཐབས་ལམ་ཁ་ཤས་བརྒྱུད་དེ་ཕན་ཚུན་ལ་བསམ་ཤེས་ཀྱི་ཐོག་ནས་
གནད་དོན་ཐག་གཅོད་བྱེད་རྒྱུའི་ཐོག་ལ་འབད་བརྩོན་བྱས་པ་ཡིན་ན། ཧ་ལམ་
མོའི་སེམས་ཀྱི་ནང་གི་དཀའ་རྙོག་དེ་མཇུག་སྒྲིལ་གཏོང་ཐུབ་སྲིད་ནའང་། མོ་ལ་
དེའི་ཕྱོགས་ལ་སྟབས་ལེགས་པའི་གོ་སྐབས་ཤིག་གཏན་ནས་མ་རག
ཧ་རན་གྱི་ཕྱོགས་ནས་བཤད་པ་ཡིན་ན། ཁོས་ཁོང་ཚོའི་ཚོགས་མི་ཁོང་
ཁྲོ་ཆེན་པོ་ཅན་རྣམས། མོའི་མཐའ་འཁོར་གཡས་གཡོན་ན་དཀྲོག་རྐྱེན་འུར་
ཟིང་སློང་རྒྱུའི་ཐད་ལ་ལྐོག་ཇུས་ངན་འདོམ་བྱེད་བཞིན་ཡོད་པར་མ་ཟད། མཐའ་
ན་གསར་ཤོར་སོགས་ཀྱི་ནང་ལ་ཡང་ཁོས་ཏན་ཏན་བརྡ་གཏོང་དྲིལ་ཆུང་དེའི་
ཉམས་ཚོད་ཀྱི་རྟགས་མཚན་ཞིག་མངོན་བཅུག་ཡོད་པ་དང་། ད་དུང་དེ་ཙམ་
མ་ཟད་དེའི་ཐོག་ལ་མོའི་ཨ་ནེའི་དཀའ་ངལ་དེ་ཡང་ཡོད་པར་མ་ཟད། ཧ་ལམ་
དུས་ཡུན་ཐུང་ངུ་ཞིག་གི་ནང་དུ་དེའི་ཐད་ལ་མགྱོགས་པོར་ཐབས་ཤེས་ཤིག་མ་
བྱུང་བ་ཡིན་ན། གནས་ཚུལ་དེ་ཆགས་སྒོ་ཆེན་པོ་ཞིག་གི་ནང་དུ་འགྲོ་རྒྱུ་ཡིན་
པ་ཡང་གཏན་འཁེལ་བའི་མཚམས་ལྟ་བུ་ཞིག་ཏུ་སླེབས་ཡོད་པ་ཞིག་རེད།
སུའུ་ཆར་རས་ཐ་ཡིས་རང་གི་མི་ཚེ་དེ་ཉེན་ཁ་ཆེ་བའི་དུས་ཀྱི་བརྒྱུད་རིམ་
ཞིག་གི་འགག་མདོ་རུ་སླེབས་ཡོད་པ་ངོས་ཟིན་པ་དང་། དེ་ལ་བརྟེན་ནས་ཉི་
མ་དེར་མོ་རང་ཉིད་ཀྱི་གོམས་འདྲིས་སུ་ཡོད་པའི་ལམ་ཀའི་ཁྲོད་དུ་ཞུགས་རྒྱུ་དང་།
སྔ་མོའི་གོམས་སྲོལ་ལྟར་གྱི་ཕྱོགས་ལ་བསམ་བློ་གཏོང་བར་བྱེད་པའི་འབྲེལ་ལམ་
དེ་གཉིས་ཀ་ཡོངས་སུ་འགག་པར་གྱུར། དེ་ལྟ་བུའི་དུས་སྐབས་ཛ་དྲག་ཅན་
-635-

དེའི་སྐབས་སུ། མོ་ལ་རྒྱབ་སྐྱོར་བྱེད་མཁན་གྱི་མི་གཅིག་ཁོ་ན་ཡོད་པ་ནི་ཕེ་རེ་
ཤུ་བྷ་བྷུ་རེད། འོན་ཀྱང་དེ་ནི་ཕེ་རེ་ཤུ་བྷ་བྷུ་ཡི་ཕྱོགས་ནས་མོས་བསླབ་བྱ་ལེན་
རྒྱུ་ལ་རེ་འབོད་བྱེད་རྒྱུ་འམ་ཡང་ན་བསམ་འཆར་གྲོས་གཞི་འདོན་རྒྱུ་གཉིས་ཀ་
གང་ཡང་མ་རེད། དེར་བརྟེན་མོའི་བསམ་བློའི་རྟོག་གཞིགས་ཁྲོད་དུ་འཆར་
སྒོ་སྣ་ཚོགས་ཤིག་བྱུང་ཡོད་པ་དེ་དག་ནི། མོ་རང་ཉིད་ཀྱི་སེམས་པའི་འཆར་
སྒོ་དེ་དག་གཉོམ་ལག་མ་རྒྱས་པ་ཞིག་ཡིན་པ་མོས་ཚོར་གྱིན་ཡོད་པ་དང་། དེ་
བཞིན་དུ་སྐད་ཆ་ཁ་ཤས་ཁོའི་མདུན་ནས་བཤད་རྒྱུ་དེ་ཡང་ཧ་ཅང་གི་ངོ་ཚ་བོ་
དང་ཁ་སྐྱེངས་པོ་ཞིག་ཡིན་པའི་རྒྱུ་མཚན་གྱིས་རེད། གང་ཡིན་ཟེར་ན།
ཁོའི་མི་ཚེ་དང༌། ཁོའི་མཉམ་འགྲོགས་མཛའ་མཐུན་གྱི་སྤྱོད་པ་གཉིས་ཀྱིས་དཀའ་
ངལ་མེད་པར་མོ་ལྷིང་འཇགས་ཀྱི་གནས་སུ་འཇམ་ཐིང་ངེར་བྱས་ཏེ། ལྟ་སྐོང་
གཟབ་ནན་བྱེད་པའི་ཨ་ཕ་ཞིག་དང་། ལྷག་བསམ་རྣམ་པར་དག་པའི་ཨ་མ་
ཞིག་གི་བྱམས་བརྩེའི་སྐྱབས་འོག་ཏུ་དྲངས་ཡོད་པ་ཞིག་རེད།
སྟོན་དུས་ཀྱི་མཚན་མོ་འདི་དག་ལ། ཕོ་རེ་ཤུ་བྷ་བྷུ་མཆོད་འབུལ་གསོལ་
འདེབས་ཀྱི་ཆེད་དུ་མེ་ཏོག་ལྡུམ་རའི་ནང་དུ་མ་ཕྱིན་ནའང་། ཁོ་ཁོང་ཚོའི་ཁང་
པའི་ནུབ་ཕྱོགས་ཀྱི་ཐོག་ཁའི་ཁང་མིག་ཆུང་ངུ་ཞིག་གི་ནང་དུ་བསྡད་དེ། དེ་
ནས་མཆོད་འབུལ་གསོལ་འདེབས་ཀྱི་ཆོ་ག་རྣམས་རིམ་པར་བསྐྱངས། ནུབ་
ཕྱོགས་ཀྱི་ཁང་མིག་གི་སྒོ་མོ་བརྒྱུད་ནས་ཆུ་ལྷའི་ཕང་པར་ལྷོད་ཀྱིས་འབབ་བཞིན་
ཡོད་པའི་ཉི་ཟེར་གྱི་འོད་མདངས་དེ། ཁོའི་དབུ་སྐྲ་དཀར་པོ་དང་ཞི་འཇམ་གྱི་
བཞིན་རས་ངོས་སུ་འཕྲོ་བཞིན་ཡོད་པ་དང་། དེ་ལྟ་བུའི་དུས་སྐབས་རྣམས་སུ།
སུའུ་ཆར་རས་ཐ་བག་ཡངས་ལྷིང་འཇགས་ཀྱི་སྒོ་ནས་ཁོའི་ཁང་མིག་ཏུ་འཛུལ་
·636-

ནས། ཁོའི་ཉེ་འགྲམ་དུ་བསྡད་ཡོད་ངེས་པ་དང་། མོའི་སེམས་ལ་མོ་རང་ཉིད་
ཀྱི་མཚམས་འཇོག་མེད་པའི་སེམས་ཀྱི་དངངས་འཚབ་དང་ཚེ་སྲོག་གི་མནར་
གཅོད་དེ། ཕེ་རེ་ཤུ་བྷ་བྷུ་ཡི་མཉམ་གཞག་གི་ཏིང་ངེ་འཛིན་ཟབ་ཅིང་བརྟན་ལ་
ཁ་ཁུ་སིམ་པོ་དེའི་འོག་ནས་ཞི་འཇམ་དུ་གཏོང་ཐུབ་བཞིན་ཡོད་པ་ལྟ་བུ་ཞིག་ཚོར་
གྱིན་ཡོད་པ་འདྲ་བོ་ཞིག་རེད། དེར་བརྟེན་ནམ་ཞིག་ཕེ་རེ་ཤུ་བྷ་བྷུ་ཡིས་རང་
གི་མིག་གཉིས་ཀ་ཁ་ཕྱེས་ཚེ། ཁོའི་བུ་མོ་འདི་ཁ་ཁུ་སིམ་པོའི་དགེ་ཕྲུག་ཅིག་དང་
འདྲ་བར་གཡོ་བ་མེད་པར་ཁོའི་འཁྲིས་སུ་བསྡད་ཡོད་པ་ཤེས་པར་མ་ཟད། བརྗོད་
དུ་མེད་པའི་གཤིས་རྒྱུད་འཇམ་པོ་དེའི་ཁྲོད་དུ་མོ་ཞུགས་ནས། ཏན་ཏན་ཁོའི་
བྱིན་རླབས་ཀྱི་དངོས་གྲུབ་དེ་ཁོའི་ཚེ་སྲོག་གི་རྣམ་པར་ཤེས་པའི་གཏིང་ཟཟབ་ས་
ནས་མོ་རང་ཉིད་ཀྱི་ཕྱོགས་སུ་ཞི་འཇམ་གྱི་ངང་ནས་འབབ་ཏུ་འཇུག་བཞིན་ཡོད་
པ་ལྟ་བུ་ཞིག་རེད། གང་ཡིན་ཟེར་ན། དཀོན་མཆོག་གི་བྱིན་རླབས་དང་ངོ་
བོ་གཅིག་ཏུ་བསྲེས་ནས་ཡོད་པའི་ཕེ་རེ་ཤུ་བྷ་བྷུ་ཡི་མི་ཚེ་དེ། རྟག་ཏུ་དཀོན་མཆོག་
གི་བྱིན་རླབས་ཀྱི་རྗེས་སུ་བསྙེགས་ནས་ཡོད་པར་བརྟེན། ཁོའི་བསམ་བློའི་ཁ་
ཕྱོགས་དེ་རྒྱུན་དུ་ཁ་ཡོད་ལག་ཡོད་ཀྱི་ཕན་ཐོགས་ཆེན་པོ་དང་དངོས་དོན་གྱི་བདེན
པའི་ཐད་ལ་ཁ་ཕྱོགས་ནས་ཡོད་པ་དང༌། རྒྱུ་མཚན་དེ་ལ་བརྟེན་ནས་ཚེ་འདིའི་
བྱ་གཞག་ཐམས་ཅད་ཀྱིས་ཁོ་ལ་མཚོན་ན། ནམ་ཡང་གནོན་ཤུགས་དང་དབང་
སྒྱུར་བྱེད་མི་ཐུབ་པ་ཞིག་རེད།
དེ་ལྟར་བྱས་ནས་ཁོ་ལ་ཐོབ་པའི་རང་དབང་གི་སྤྱོད་པ་དེས་ཁོ་ལ་མཚོན་ན།
གཞན་གྱི་ཡིད་ཆེས་བློ་གཏད་དང་ཀུན་སྤྱོད་ཀྱི་ཐོག་ལ་བཙན་ཤུགས་ཀྱིས་བསྐུལ་
ནས་རྟོག་ཞིབ་བྱེད་འཇུག་མི་སྲིད་པ་ཞིག་རེད། ཁོལ་ཡ་རབས་བཟང་སྤྱོད་ཀྱི་ཕྱོགས་
637-

ལ་རྒྱབ་བཅོལ་བའི་ལྷན་སྐྱེས་ཀྱི་རང་གཤིས་བཅོས་མ་མ་ཡིན་པ་ཞིག་དང་།
འདི་སྣང་གི་འགྲོ་འདུག་གི་ཕྱོགས་ལ་ངང་རྒྱུད་རིང་བའི་གཤིས་ཀ་ལྟ་བུ་ཞིག་ཡོད་
པ་དེས། རྟག་ཏུ་ཆོས་ལུགས་བྱེ་བྲག་པ་ཞིག་ལ་དང་འདོད་ཆེ་བའི་སྐྱོན་འདོགས་
བྱེད་སའི་ཡུལ་དུ་དྲུད་ཡོད་པ་དང་། དེ་ལྟ་བུའི་སྐྱོན་འདོགས་ཀྱིས་ཕལ་ཆེར་ཁོ་ལ་
ཕོག་ཐུག་གི་རྨས་སྐྱོན་བཏང་ཡོད་ངེས་ནའང༌། དེས་ཁོའི་རྒྱུད་ཀྱི་སྙོམས་འཇུག་
རྣམ་པར་དག་པའི་མཉམ་ཉིད་ལ་བར་ཆད་ནམ་ཡང་གཏོང་ཐུབ་མེད་པ་ཞིག་རེད།
ཁོས་རྒྱུན་དུ་ཁོ་རང་ཉིད་ལ། ངས་སྐྱེབོ་གཞན་གྱི་ལག་ནས་གང་ཡང་ལེན་རྒྱུ་མིན།
འོན་ཀྱང་དཀོན་མཆོག་གི་ཕྱག་ནས་གང་ཡོང་བ་ཚང་མ་ལ་ངོས་ལེན་མོས་མཐུན་
བྱེད་རྒྱུ་ཡིན་ཞེས་སྨྲ་མྱོང་ཡོད་ངེས་པ་ཞིག་རེད།
ཕེ་རེ་ཤུ་བྷ་བྷུ་ཡི་ནང་སེམས་ཀྱི་ཞི་བདེ་གཏིང་ཟབ་མོ་དེ་ཡི་ཚོར་སྣང་གི་
རེག་བྱ་ལ་རོལ་བའི་ཆེད་དུ། དེང་སང་སུའུ་ཆར་རས་ཐ་ཡིས་བྱ་བ་སྣ་ཚོགས་
ལ་ཁ་གཡར་ནས་ཁོའི་འཁྲིས་སུ་བཅར་རྒྱུའི་གོམས་འདྲིས་ཤིག་བདག་གིར་བཟུང་
ནས་ཡོད་པ་དང་། ནམ་ཞིག་མོའི་སེམས་ཀྱི་ནང་གི་རྙོག་འཛིང་དེ་དང་མོའི་
མཐའ་འཁོར་གྱི་རྩོད་རྙོག་མཐའ་དག་གིས། སྔོན་གོམས་ཀྱི་མྱོང་བ་མེད་པའི་
བུ་མོ་འདི་རྣམ་གཡེང་གི་ཕྱོགས་ལ་མཐའ་གཅིག་ཏུ་ཞུགས་རྒྱུའི་གདན་འདྲེན་
བྱས་པའི་ཚེ། མོའི་སེམས་ལ་གལ་ཏེ་མོ་རང་ཉིད་ཀྱིས་རང་གི་མགོ་བོ་དེ་དུས་
ཡུན་སྐད་ཅིག་མ་གཅིག་གི་རིང་ལ། མོ་རང་ཉིད་ཀྱི་ཨ་ཕ་ཡི་ཞབས་གཉིས་
ཀྱི་སྟེང་དུ་བརྙས་ནས་འཇོག་ཐུབ་པ་ཡིན་ན། དེ་ཙམ་གྱིས་ཏན་ཏན་མོའི་སེམས་
པ་དེ་ལྷོད་ཡངས་དང་ཞི་བདེ་ཡི་ཡོངས་སུ་ཁེངས་པ་ཞིག་ཡོང་ཐུབ་རྒྱུ་རེད་སྙམ་
པའི་བསམ་བློ་འཁོར་བཞིན་ཡོད་པ་ཞིག་རེད།
-638-

མོའི་རེ་བ་ལ། གལ་ཏེ་མོ་རང་ཉིད་ཀྱི་ངོས་ནས་བཟོད་སྒོམ་བག་ཡངས་
བྱས་ཏེ། ད་ལྟའི་ཛ་དྲག་གི་དུས་ཚོད་དེ་ལ་གདོང་ལེན་རྒྱུན་སྲིང་བྱེད་ཐུབ་སོང་
བ་ཡིན་ན། དེ་རྗེས་མོའི་ལྡོག་ཕྱོགས་ཀྱི་འགལ་ཟླའི་སྟོབས་ཤུགས་དེ་ཐང་ཆད་
ནས། ཁོ་རང་ཚོ་རང་ཉིད་ཀྱི་ངོས་ནས་རང་བཞིན་གྱིས་ཕམ་ཁ་དེ་འཁུར་འགྲོ་
རྒྱུ་རེད་སྙམ་པའི་རེ་བ་བརྒྱབས་ཡོད་པ་ཞིག་རེད། འོན་ཀྱང་དེ་ནི་ལས་ཀྱིས་
བསྐོས་པའི་དབང་ཐང་ལ་བརྟེན་ཡོད་པ་ཞིག་མིན་པ་དང་། མོ་སྔོན་ཆད་གོམས་
འདྲིས་མེད་པའི་ལམ་ཀ་གསར་པ་ཞིག་གི་ནང་དུ་རང་དབང་མེད་པར་བཙན་
ཤེད་ཀྱིས་ཉེན་མཆོང་བྱེད་རྒྱུའི་ཐོག་ལ་དེད་ཡོད་པ་ཞིག་རེད།
ནམ་ཞིག་ཁྱིམ་བདག་མ་བྷ་རོ་དྷ་ཡིས། སུའུ་ཆར་རས་ཐ་མོ་རང་ཉིད་
ཀྱི་བྱ་བའི་བརྒྱུད་རིམ་ཁྲོད་ནས་ཁ་ངན་ཚིག་རྩུབ་སྨྲས་ནས་གཡོ་འགུལ་གཏོང་
ཐུབ་རྒྱུ་དེ་མི་སྲིད་པ་ཞིག་ཡིན་པ་དང་། དེར་མ་ཟད་ཕེ་རེ་ཤུ་བྷ་བྷུ་ཡང་མོ་རང་
ཉིད་ཀྱི་ཕྱོགས་སུ་འགུག་རྒྱུའི་རེ་བ་མེད་པ་ཤེས་པའི་ཚེ། མོའི་རྒྱུད་ཀྱི་ཁོང་ཁྲོ་
ཐམས་ཅད་ལྡབ་ཉིས་རྩེག་ཏུ་འཕར་ནས་ཚང་མ་ཧ་རེས་མོ་ཧེས་ནེས་ལ་བཙན་
གནོན་དབང་ཡོད་བྱེད་རྒྱུའི་ཕྱོགས་སུ་བརྒྱུགས། མོའི་སེམས་ལ། དེང་སྐབས་
མོའི་ཁང་པའི་ནང་དུ་བུད་མེད་འདི་བསྡད་ཡོད་སྙམ་པའི་བསམ་བློ་འཁོར་བ་དེ་
གཅིག་པུས། མོ་ཁོང་ཁྲོའི་གཞན་དབང་དུ་གྱུར་ནས་རང་ཉིད་ཀྱིས་རང་ཉིད་
ལ་སྟངས་འཛིན་བྱེད་མི་ཐུབ་པ་ཞིག་ཏུ་གྱུར། མོའི་ཨ་ཕ་ཡི་ལོ་རེའི་དུས་དྲན་
གྱི་མཛད་སྒོའི་ཉི་མ་དེ་ལ། བྷ་རོ་དྷ་ཡིས་བྷི་ནོ་ཡོང་རྒྱུའི་མགྲོན་འབོད་བྱས་ཡོད་
པ་དང་། ཁོང་ཚོའི་ནང་མི་དང་དགའ་ཉེ་བློ་དཀར་ཚང་མ་དགོང་མོ་དེ་རུ་མཐུན་
རྐྱེན་གྲ་སྒྲིག་གི་བཀོད་པ་བཤམ་རྒྱུའི་ཆེད་དུ་འཛོམ་རྒྱུ་བྱས་ཤིང་། བྷ་རོ་དྷ་མོ་
-639-

རང་ཉིད་ཀྱི་བུ་མོ་རྣམས་དང་སུའུ་ཆར་རས་ཐ་སོགས་ཀྱིས་རོགས་རམ་འོག་ནས་
དུས་དྲན་མཛད་སྒོ་གྲ་སྒྲིག་བྱེད་སའི་ཁང་མིག་ནང་དུ་རྒྱན་ཆ་སྣ་ཚོགས་བཀྲམ་
རྒྱུའི་ཕྱོགས་ལ་བྲེལ་ཚུབ་ཀྱིས་ཞུགས།
ཁོང་ཚོས་དེ་ལྟར་བྱས་ནས་གྲ་སྒྲིག་བྱེད་བཞིན་པའི་སྐབས་སུ། བྷ་རོ་དྷ་
ཡིས་བྷི་ནོ་ཐོག་ཁང་དུ་ཧ་རེས་མོ་ཧེས་ནེས་ལ་ཐུག་འཕྲད་དུ་འགྲོ་བཞིན་ཡོད་པ་ལ
དོ་སྣང་བྱུང་། ནམ་ཞིག་སེམས་ལ་མ་བདེ་བའི་དཀའ་ངལ་ཞིག་ཡོད་པའི་སྐབས་
སུ་དོན་མེད་གལ་ཆུང་གི་བྱ་བ་ལྟ་བུ་དེ་དག་ཀྱང་གལ་ཆེན་ཞིག་ཏུ་བརྩི་བཞིན་ཡོད་
པ་ལྟར། དུས་ཡུན་སྐད་ཅིག་མ་གཅིག་གི་རིང་ལ་མཐོང་སྣང་འཁྱུག་ཙམ་ཞིག་
བྱུང་བ་དེ་མོ་ལ་བཟོད་ཐབས་མེད་པའི་གནས་ཤིག་ཏུ་གྱུར་བར་བརྟེན། མོ་རང་
ཉིད་ངོ་མས་སྒྲུབ་བཞིན་པའི་ལས་ཀའི་ཐོག་ལ་ཡང་མུ་མཐུད་ནས་འགྲོ་མི་ཐུབ་པར་
གྱུར་བར་མ་ཟད། མོའི་སེམས་ལ། བྷི་ནོ་ཧ་རེས་མོ་ཧེས་ནེས་ཀྱི་ཁང་མིག་ཏུ་འགྲོ་
བར་བྱེད་པ་ལ་ངན་སྐུལ་མི་བྱེད་ཐབས་མེད་རེད་སྙམ་སྟེ་མོ་དེར་སོང་།
མོ་དེར་སླེབས་ཚེ། བྷི་ནོ་སྔ་ས་ནས་རྩྭ་གདན་ཞིག་གི་སྟེང་དུ་བསྡད་ནས་
ཧ་རེས་མོ་ཧེས་ནེས་ལ་འཚེར་སྣང་ཅི་ཡང་མེད་པའི་སྒོ་ནས་རང་དགར་ཅི་འདོད་
དུ་གཏམ་གླེང་ཁ་བརྡ་བྱེད་བཞིན་ཡོད་པ་མཐོང་། བྷ་རོ་དྷ་ཡིས་ཁོང་ཁྲོ་དང་
བཅས་པའི་སྒོ་ནས། འདིར་ལྟོས་དང༌། ཁྱོད་རང་འདིར་དུས་ཡུན་ཅི་ཙམ་
ཞིག་གི་རིང་དུ་འདུག་རྒྱུའི་འདོད་པ་ཡོད་ན་དེ་ལྟར་དུ་སྡོད་དང་། ང་ལ་དེའི་
ཕྱོགས་ལ་དཀའ་ངལ་གང་ཡང་མི་འདུག ང་ཚོས་ཁྱོད་ལ་ཡང་དགའ་དགའ
སྤྲོ་སྤྲོའི་ངང་ནས་ལྟ་སྐྱོང་ངེས་པར་དུ་བྱེད་རྒྱུ་རེད། ཡིན་ནའང་ངས་ཁྱོད་ལ་
བཤད་རྒྱུ་ཞིག་ལ། ཁྱོད་ཀྱི་སྐུ་འདྲ་དེ་འདིར་རྟག་པར་ཉར་ཚགས་བྱས་པ་ཡིན་
·640-

ང་ཚོས་དེ་ལ་ངོས་ལེན་བྱེད་ཐུབ་པ་མི་འདུག ཅེས་སྨྲས།ན།
ཧ་རེས་མོ་ཧེས་ནེས་ཀྱིས་མོའི་མི་ཚེ་ཧྲིལ་པོ་དེ་གྲོང་གསེབ་ཅིག་གི་ནང་ནས་
བསྐྱལ་ཡོད་པ་དང་། མོའི་བྷ་རཱ་མོ་ཡི་ཚོགས་པ་ཡི་ཐོག་ལ་འཛིན་པའི་བསམ་
ཚུལ་དེ་ནི། ཁོང་ཚོ་ཡེ་ཤུ་བའི་ཆོས་ལུགས་ཀྱི་གྲུབ་མཐའ་ཡི་ཕྱོགས་ཁག་ཁོ་ན་
ཞིག་ཡིན་པའི་ཐོག་ལ་སླེབས། སྐྱེ་བོ་སུ་ཞིག་གིས་དུས་ཡུན་ཅི་ཙམ་ཞིག་གི་རིང་
ལ། ཁོང་ཚོ་དང་ལྷན་དུ་འགྱུར་བ་མེད་པའི་སྒོ་ནས་མཉམ་འབྲེལ་བྱེད་ཐུབ་པ་
ལ་བརྩོན་རྒྱུ་ནི། དཀའ་ངལ་གྱི་ཡུལ་འབའ་ཞིག་ཡིན་པའི་དོན་དེ་ལ་མོ་ཁོང་
ཚོའི་འབྲེལ་ལམ་གྱི་ཁྲོད་ནས་གཉིད་སད་པར་གྱུར། ད་དུང་ཁོ་རང་ཚོའི་ངོས་
ནས་ཀྱང་མོ་ལ་མཉམ་འབྲེལ་བྱེད་རྒྱུའི་ཐོག་ལ་སྣང་མེད་མཚམས་འཇོག་བྱེད་
རྒྱུ་དེ། ཕལ་ཆེར་ཁོང་ཚོའི་ལངས་ཕྱོགས་ཤིག་ཏུ་གྱུར་ཡོད་པ་དང༌། དེ་ནི་
དེང་སྐབས་རིམ་པ་བཞིན་དུ་མོའི་ཕྱོགས་ལ་ཁྱེར་ནས་ཡོང་བཞིན་ཡོད་པར་བརྟེན།
ཉེ་ཆར་ནས་བཟུང་མོའི་སེམས་ལ་གནས་སྟངས་དེ་ལྟ་བུ་ཞིག་གི་འོག་ལ་བྱ་བ་གང་
ཞིག་བྱེད་དགོས་ཡོད་དམ་སྙམ་པའི་བསམ་བློའི་འཆར་གཞི་འདིང་རྒྱུའི་འགོ་
ཚུགས་ཡོད་པ་ཞིག་རེད།
ད་ལྟ་ཁྱིམ་བདག་མ་བྷ་རོ་དྷ་ཡིས་ཕྱི་གསལ་ནང་གསལ་བྱས་ནས་བརྗོད་
པའི་སྐད་ཆ་དེས། ཕྱིན་ཆད་མོས་དེ་ཕྱོགས་ལ་རྒྱུན་རིང་པོར་བསམ་བློ་གཏོང་
མི་དགོས་པའི་གནས་ལུགས་གསལ་རྗེན་དུ་བཏང༌། འོན་ཀྱང་དེ་ལ་གློ་བུར་
དུ་ཐག་གཅོད་གྲ་སྒྲིག་ཅིག་ངེས་པར་དུ་བྱེད་དགོས་ཡོད་པར་བརྟེན། མོའི་སེམས་
ལ། ཐོག་མར་གྲོང་ཁྱེར་ཀ་ལི་ཀ་ཏཱ་ནང་གི་གནས་ཚང་གཞན་ཞིག་གི་ནང་དུ་
སྤོས་ན་སྙམ་པའི་བསམ་བློ་འཁོར། དེ་ལྟར་བྱུང་ན། ད་དུང་མོས་མཚམས་
641-

མཚམས་ལ་མོ་རང་ཉིད་ཀྱི་སུའུ་ཆར་རས་ཐ་དང་སཱ་ཏི་ཤ་གཉིས་ལ་ཡང་ཐུག་
རྒྱུའི་གོ་སྐབས་རག་གི་རེད་སྙམ་པའི་ཚོར་འདུ་གཡོས་ཡོད་པ་ཞིག་རེད། འོན་
ཀྱང་དེ་རྗེས་མོའི་སེམས་ལ། མོ་རང་ཉིད་ཀྱི་འཚོ་བའི་དམིགས་རྟེན་གྱི་ཡོང་ཁུངས་
དེ་གྲོང་ཁྱེར་ཀ་ལི་ཀ་ཏཱ་རུ་སྡོད་རྒྱུའི་འགྲོ་སོང་དང་རན་འཚམས་ཤིག་ཨེ་ཡིན་
ནམ་སྙམ་པའི་བསམ་བློ་འཁོར།
ནམ་ཞིག་ཁྱིམ་བདག་མ་བྷ་རོ་དྷ་རླུང་འཚུབ་ཅིག་གློ་བུར་དུ་ལངས་པ་ལྟར་
དུ་ཡོང་རྗེས་ཕྱིར་ཐོན་ནའང་། བྷི་ནོ་ད་དུང་དུས་ཡུན་གང་འཚམས་ཤིག་གི་རིང་
ལ་མགོ་བོ་བསྒུར་ནས་མར་བསྡད། དེ་རྗེས་ཧ་རེས་མོ་ཧེས་ནེས་ཀྱིས་ཁོ་གཉིས་ཀྱི་
ལྷིང་འཇགས་ཀྱི་བརྟུལ་ཞུགས་སྟོར་ཏེ་ངག་ནས། ངས་ཡུལ་སྐོར་གནས་མཇལ་
ཞིག་ལ་འགྲོ་རྒྱུའི་ཕྱོགས་ལ་བསམ་བློ་གཏོང་བཞིན་ཡོད། ཁྱོད་ཚོ་གང་རུང་ཞིག
གིས་ང་ལ་འགྲིམ་འགྲུལ་གྱི་རོགས་པ་བྱེད་ཐུབ་རྒྱ་རེད་དམ། ངའིབུ། ཞེས་དྲིས།
བྷི་ནོ་ཡིས། ངས་ཁྱོད་ཁྲིད་ནས་ཡུལ་སྐོར་གནས་མཇལ་ལ་འགྲོ་རྒྱུའི་
ཐད་ང་ལ་དགའ་ཚོར་ཤིན་ཏུ་ཆེན་པོ་ཡོད། འོན་ཀྱང་དེ་ལྟར་འགྲོ་རྒྱུའི་སྔོན་
ལ་ང་ཚོས་ཉི་མ་ཁ་ཤས་ལ་གྲ་སྒྲིག་བྱེད་རྒྱའི་འགོ་འཛུགས་དགོས་རེད། དེར་
བརྟེན་དུས་སྐབས་དེའི་རིང་ལ་ཁྱོད་ངའི་ནང་དུ་ཡོང་ནས་ངའི་ཨ་མ་དང་མཉམ་
དུ་སྡོད་རྒྱུ་མིན་ནམ། ཞེས་ལན་བརྒྱབས།
ཧ་རེས་མོ་ཧེས་ཞེས་ཀྱིས། བུ། ཁྱོད་ཀྱིས་གནས་ཚུལ་ཏོག་ཙམ་ཞིག་ཤེས་
ཀྱིན་ཡོད་པ་རེད། ང་ཅི་འདྲའི་རྡོག་ཁྲེས་ཀྱི་ཁུར་པོ་ཞིག་རེད་ཨང་། དཀོན་མཆོག་
གིས་ངའི་ཕྲག་པ་གཉིས་ཀྱི་སྟེང་ན་ཆེས་ཤིན་ཏུ་ལྕི་བའི་ཁུར་པོ་འདི་ལྟ་བུ་ཞིག་བཞག་
འདུག དེར་བརྟེན་སུ་ཞིག་གིས་ཀྱང་ངའི་དཀའ་ངལ་ལ་བཟོད་སྒོམ་བྱེད་ཐུབ་རྒྱུ་
-642-

མ་རེད། ངས་ད་ལྟའི་རང་ཉིད་ཀྱི་རྡོག་ཁྲེས་དེ་གདོང་ལེན་བྱེད་མི་ཐུབ་པའི་དཀའ་
ངལ་ཞིག་ཡིན་པ་ང་རང་གི་ཁྱོ་གའིནང་ནས་ཀྱང་མཐོང་བ་དང༌། ངས་དེ་ངེས་
པར་དུ་རྟོགས་ཀྱང་ཡོད་དགོས་པ་ཞིག་རེད། དེ་ལྟ་ནའང་། བསམ་བློའི་གོ་རྟོགས
དེ་ནི་ང་ལ་མཚོན་ན་བྱེད་དཀའ་བའི་བྱ་བ་ཞིག་དང་གཅིག་མཚུངས་ལྟ་བུ་ཞིག་རེད།
ད་བར་དུ་ང་ཕྱོགས་གང་སར་འཁྱམ་ཉུལ་བྱས་ནས་བསྡད་པའི་རིང་ལ། ངས་
རང་ཉིད་ཀྱི་སེམས་ཀྱི་སྟོང་ཆ་དེ་བརྒྱང་རྒྱུའི་ཐོག་ལ་འབད་བརྩོན་ཧུར་ཐག་བྱས་ཏེ།
ང་རང་ཉིད་ཀྱི་བསོད་ནམས་དམན་པའི་ལས་ཀྱིས་བསྐོས་ཐང་ཐམས་ཅད་ང་རང་
ཉིད་དང་ལྷན་དུ་ཁུར་ནས་ཕྱིན་པ་ཡིན། ངའི་བུ། དེ་ལས་སྡུག་པ་ཞིག་གང་ཡང་
འབྱུང་རྒྱུ་མེད་པ་ཞིག་རེད། དེར་བརྟེན་ག་རེ་བྱུང་ན་འབྱུང་དུ་ཆུགས། ད་དུང་
མི་གཞན་པ་ཞིག་གི་ཁང་པའི་ནང་ལ་དཔུང་འཇུག་བྱས་ནས་ག་རེ་བྱེད་དགོས་རེད་
དམ། གང་ལྟར་མཐའ་མཇུག་ཏུ། ང་ལ་འཛམ་གླིང་འདིའི་ནང་གི་སྐྱེ་འགྲོ་ཡོད་
དོ་ཅོག་གི་དཀའ་རྙོག་གི་རྡོག་ཁྲེས་ཁུར་བཟོད་པའི་དཀོན་མཆོག་ཁོང་གི་ཞབས་ཀྱི་
དྲུང་དུ་རེ་ཕུགས་ཀྱི་སྐྱབས་བཅོལ་འཇུག་རོགས་གནང་། ངས་ད་དུང་དཀའ་ངལ་
ལ་མུ་མཐུད་ནས་རྒོལ་འཛིང་བྱེད་ཐུབ་ཀྱིན་མི་འདུག ཅེས་བརྗོད་པ་དང་ཆབས་
ཅིག་ཧ་རེས་མོ་ཧེས་ནེས་ཀྱིས་མོའི་མིག་གཉིས་ཀྱི་ནང་ནས་ཐོན་པའི་མཆི་མ་རྣམས་
ཡང་ནས་ཡང་དུ་ཕྱིས།
བྷི་ནོ་ཡིས། མ་རེད། མ་རེད། ཨ་ནེ། ངས་ཁྱོད་ལ་སྐད་ཆ་དེ་འདྲ་
བཤད་འཇུག་གི་མིན། ཁྱོད་ཀྱིས་ངའི་ཨ་མ་དེ་སྐྱེ་བོ་གཞན་ཞིག་གི་དཔེ་ཟླ་རུ་
གཏན་ནས་བསྡུར་རུང་གི་མ་རེད། སྐྱེ་བོ་སུ་ཞིག་གིས་རང་གི་མི་ཚེ་ཧྲིལ་པོའི་
དཀའ་སྡུག་གི་ཁུར་པོ་དེ་དཀོན་མཆོག་གི་ཕྱོགས་ལ་གཞན་དོན་དུ་བསྔོ་ཐུབ་མཁན་
643-

ཞིག་ཡིན་ན། དེས་སྐྱེ་བོ་གཞན་གྱི་དཀའ་སྡུག་དེ་རང་གི་རྒྱབ་ལ་ཁུར་རྒྱུ་དེ་
ཆེས་དཀའ་ངལ་ཆེ་བ་ཞིག་ཡིན་པ་ནམ་ཡང་བསམ་རྒྱུ་མ་རེད། དཔེར་ན་ངའི་
ཨ་མ་དང་དེ་བཞིན་དུ་ཕེ་རེ་ཤུ་བྷ་བྷུ་ལྟ་བུ་རེད། ཁྱོད་ཀྱིས་སྐད་ཆ་དེ་འདྲ་བཤད་
ན་ངས་དེ་ལ་ཉན་རྒྱུ་མིན། དང་པོར་ངས་ཁྱོད་ང་རང་ཉིད་ཀྱི་ས་ཆ་ལ་ཡུལ་སྐོར་
གནས་མཇལ་དུ་འཁྲིད་ཆོག དེ་རྗེས་ཁྱོད་རང་ཉིད་གང་དུ་འགྲོ་འདོད་ས་དེ་
ལ་ངས་ཁྱོད་ལ་རོགས་པ་བྱས་ནས་འགྲོ་ཆོག ཅེས་སྨྲས།
ཧ་རེས་མོ་ཧེས་ནེས་ཀྱིས། ཡིན་ནའང་ང་ཚོས་ངེས་པར་དུ་ཁོང་ཚོ་ལ་
ལན་ཞིག་སྤྲོད་དགོས་ཀྱི་རེད། དེ་རྗེས་ང་ཚོས་་་་
ཞེས་པའི་སྐབས་དེར། བྷི་ནོ་ཡིས་སྐད་ཆའི་འཕྲོ་བཅད་དེ། ང་ཚོ་དེར་
འབྱོར་བ་དེ་རང་ཁོང་ཚོ་ལ་ལན་སྤྲད་པ་རུ་འོས་ཤིང་འཚམ་པ་ཞིག་རེད། དོན་
དངོས་ཀྱི་ཆ་ནས་ལན་ཡག་ཤོས་དེ་དེ་ཁོ་ན་རང་རེད། ཅེས་སྨྲས།
ཧ་རེས་མོ་ཧེས་ནེས་ཀྱིས། དེས་ན་ང་ཚོ་སང་ཉིན་ཞོགས་པ་རུ་འཐོན་
རྒྱུའི་འགོ་འཛུགས། ཞེས་སྨྲས།
བྷི་ནོ་ཡིས་ཡང་བསྐྱར་མོའི་སྐད་ཆའི་མཚམས་བཅད་དེ། ག་རེ་བྱས་
ནས་སང་ཉིན་འཐོན་དགོས་རེད་དམ། དེ་རིང་དགོང་མོ་ཕྱིན་ན་ཡག་ཤོས་རེད།
ཅེས་བཤད།
སྐབས་དེར་སུའུ་ཆར་རས་ཐ་བྷི་ནོ་ལ་སྐད་གཏོང་བར་ཡོང་སྟེ་ངག་ནས།
ཨ་མས་ང་ཁྱོད་ལ་སྐད་གཏོང་བར་བཏང་སོང་། ད་ལྟ་གསོལ་སྟོན་གྲ་སྒྲིག་བྱེད་
རྒྱུའི་དུས་ཚོད་ལ་སླེབས་འདུག ཅེས་རྗོད་ཀྱིན་འདུག་ཅེས་སྨྲས།
བྷི་ནོ་ཡིས། དགོངས་འགལ་མེད་པ་ཞུ། ད་ལྟ་ང་བཅར་ཐུབ་ཀྱིན་མི་
644

འདུག ངས་ཨ་ནེ་དང་མཉམ་དུ་སྐད་ཆ་ཞིག་བཤད་དགོས་ཡོད་ཅེས་བརྗོད་
རོགས། ཞེས་སྨྲས།
དོན་དངོས་ཀྱི་གནས་ཚུལ་དེ་འདྲ་ཞིག་བྱུང་བའི་རྗེས་སུ། བྷི་ནོ་ཡི་སེམས
ལ་བྷ་རོ་དྷ་ཡི་མགྲོན་འབོད་དེ་ལ་དགའ་ཚོར་ཆེན་པོ་མ་བྱུང་བར་མ་ཟད། དེ་
ཚོ་ཚང་མ་ཁོ་ལ་གཡོ་སྒྱུའི་རྫུ་བག་བསྟན་པ་ལྟ་བུ་ཞིག་ཏུ་གྱུར། འོན་ཀྱང་ཧ་རེས་
མོ་ཧེས་ནེས་ཀྱིས་ཁོ་ལ་སྐུལ་སློང་དང་ཨུ་ཚུགས་བརྒྱབས་ཏེ། ཁྱོད་ངེས་པར་
དུ་ཐོག་མར་འོག་ཤོད་དུ་སོང༌། ཁྱོད་ཀྱིས་ང་ལ་ཕྱིས་སུ་ཁ་བརྡ་བྱེད་ཆོག་གི་རེད།
རྗེས་དྲན་གྱི་མཛད་སྒོ་དེ་ཐོག་མར་ཚར་ཆུགས། དེ་རྗེས་ཁྱོད་ངའི་གམ་དུ་ཡོང་
རོགས། ཞེས་སྨྲས།
སུའུ་ཆར་རས་ཐ་ཡིས། ངས་བལྟས་ནས་ཁྱོད་ཡོང་ན་ཡག་གི་རེད་བསམ་
གྱིན་འདུག ཅེས་སྣོན་པ་ཞིག་བརྒྱབས།
་བྷི་ནོ་ཡིས། གལ་ཏེ་ཁོ་རྗེས་དྲན་མཛད་སྒོའི་གསོལ་སྟོན་དེ་ལ་མ་བཅར་
བ་ཡིན་ན། ཁོ་ཏན་ཏན་ངོ་ལོག་གྱེན་ལངས་དེའི་རྒྱབ་རྟེན་རོགས་སྐྱོར་མཁན་
དུ་འགྱུར་རྒྱུ་ཡིན་པ་གསལ་པོར་རྟོགས་པ་དང༌། དེ་ནི་ཁྱིམ་ཚང་དེའི་ནང་དུ་
སྔ་ས་ནས་འགོ་བཙུགས་ཟིན་ཡོད་པར་བརྟེན། ཁོ་རྗེས་དྲན་མཛད་སྒོ་བྱེད་སའི་
ཁང་མིག་ནང་དུ་གྲ་སྒྲིག་བྱེད་རྒྱུའི་ཆེད་དུ་ཕྱིན། འོན་ཀྱང་ཁོའི་སེམས་ནས་
ཚུལ་མཐུན་གྱི་སྤྱོད་པ་དེ་འདྲ་ཞིག་བསྐྱངས་པ་དེ་ནི། རྗེས་དྲན་མཛད་སྒོ་ལ་
ཆེད་དུ་དམིགས་ནས་ཞབས་འདེགས་ཡོངས་སུ་སྒྲུབ་རྒྱུའི་ཆེད་དུ་ཕྱིན་པ་ཞིག་
མ་རེད། ཁོང་ཚོས་རྗེས་དྲན་གྱི་མཛད་སྒོའི་རིམ་པ་རྣམས་གྲ་སྒྲིག་ཟིན་པའི་
རྗེས་སུ། ངལ་གསོའི་སྐབས་སུ་འདྲེན་པའི་ཞལ་ཏོག་རྣམས་ལག་བརྒྱུད་བྱས་
645-

ཏེ་བསྐོར་ནས་ཡོང་ནའང་། བྷི་ནོ་ཡིས་ཁག་འདོགས་ཤིག་བཙལ་ཏེ། དགོངས་
འགལ་མེད་པ་ཞུ། ང་ལ་དང་ཀ་གང་ཡང་མི་འདུག ཅེས་བཤད།
བྷ་རོ་དྷ་ཡིས་ཁྲེལ་དགོད་དང་འཕྱ་དམོད་ཀྱི་ཚུལ་དུ། ཁྱོད་ཀྱིས་ཟ་འདོད་
ཀྱི་དང་ཀ་མེད་པའི་ཐོག་ལ་ཁག་འདོགས་ས་ཞིག་བཙལ་སོང་། ད་ལྟ་རང་ཁྱོད་
ཀྱིས་ཐོག་ཁང་ནས་ཞིམ་ཟས་སྣ་ཚོགས་ཀྱི་རིགས་ལ་ལོངས་སུ་སྤྱད་ནས་ཡོང་
བ་དེའི་མཇུག་འབྲས་རེད། ཅེས་བཤད།
བྷི་ནོ་ཡིས་དགོད་འཛུམ་ཞིག་དང་བཅས་སྐྱོན་འཛུགས་དེ་ལ་ངོས་ལེན
བྱས་ཏེ། དེ་ནི་འདོད་རྔམ་ཆེ་བའི་མི་རྣམས་ཀྱི་སྔོན་ལས་རེད། ཁོང་ཚོས་ཞེ
འདོད་ཀྱིས་འབུལ་བ་ལ་མགོ་བཏགས་བྱས་ནས་མ་འོངས་པ་བརླག་འགྲོ་བཞིན་
ཡོད་པ་རེད། ཅེས་བརྗོད་པ་དང་ཆབས་ཅིག་ཁོ་འགྲོ་རྒྱུའི་འགོ་བརྩམས།
ནམ་ཞིག་བྷ་རོ་དྷ་ཡིས་ཁོ་ལ། ངས་ཚོད་དཔག་བྱས་པ་ཡིན་ན། ཡང་
བསྐྱར་ཁྱོད་ཐོག་ཁང་དུ་འགྲོ་རྩིས་ཡིན་པ་འདྲ། རེད་དམ། ཞེས་དྲིས།
བྷི་ནོ་ཡིས་དེ་ལ་ལན་མདོར་བསྡུས་ནས། ཡིན། ཞེས་བརྗོད་པ་དང་ཆབས་
ཅིག་སུའུ་ཆར་རས་ཐ་ལ་ཤབ་ཤུབ་ཏུ་སྐད་ཆ་ཞིག་བཤད་ནས་ཁང་མིག་དེ་ནས་ཕྱི་
རུ་ཐོན། དེ་བཞིན་དུ་ཁོ་སྒོ་འགྲམ་བརྒྱུད་ནས་འགྲོ་བའི་སྐབས་སུ་ཁོས། གཅུང་
མོ། འཁྱུག་ཙམ་ཞིག་གི་རིང་ལ་ཁྱོད་ཐོག་ཁང་དུ་ཨ་ནེ་ལ་ཐུག་འཕྲད་དུ་ཡོང་རོགས།
མོ་ལ་དམིགས་བསལ་དུ་ཁྱོད་དགོས་མཁོ་ཞིག་འདུག ཅེས་སྨྲས།
ལོ་ལི་ཏཱ་སྐུ་མགྲོན་རྣམས་ལ་ཞབས་ཞུ་སྒྲུབ་རྒྱུའི་ལས་རིམ་གྱི་ཁྲོད་དུ་ཞུགས་
ནས་ཡོད་པ་དང་། ནམ་ཞིག་མོ་ཧ་རན་གྱི་ཉེ་འགྲམ་བརྒྱུད་དེ་འགྲོ་བའི་འཁྱུགས་
ཙམ་གྱི་དུས་ཡུན་དེ་ལ། ཧ་རན་གྱིས་ལས་ཀ་དེ་དང་འབྲེལ་བའི་སྐད་ཆ་གང་
646-

ཡང་མ་བཤད་པར། བྷི་ནོ་བྷ་བྷུ་འདིར་བསྡད་མི་འདུག ཁོ་ཐོག་ཁང་དུ་ཕྱིན་
ཚར་སོང་། ཞེས་སྨྲས།
ལོ་ལི་ཏཱ་ཡིས་ཁོའི་མདུན་ནས་འགྲོ་མཚམས་བཞག་སྟེ། ཁོའི་ཕྱོགས་
ལ་གདོང་པ་ཡོངས་སུ་རྫོགས་པ་དེ་འཁོར་ནས་ཁོ་ལ་མི་འདོད་པའི་ཉམས་དང་
བཅས། དེ་ངས་ཤེས་ཀྱིན་ཡོད། འོན་ཀྱང་ཁོས་ང་ལ་བདེ་མོ་གྱིས་ཞེས་མ་
བརྗོད་པར། ཁོ་གཏན་ནས་འཐོན་སྲིད་རྒྱུ་མ་རེད། དེར་མ་ཟད་ངས་རང་
གི་ལས་ཀ་འདི་ཚོ་གང་མགྱོགས་མགྱོགས་ཀྱི་ངང་ནས་ཚར་བཅུག་སྟེ། ང་ཡང་
ཐོག་ཁང་དུ་འགྲོ་རྒྱུ་ཡིན། ཞེས་སྨྲས།
བྷི་ནོ་ཡིས་སུའུ་ཆར་རས་ཐ་ལ་སྐད་ཆ་ཞིག་བཤད་པ་དང༌། དེ་ལ་བརྟེན་
ནས་ཧ་ལམ་སུའུ་ཆར་རས་ཐ་གློ་བུར་དུ་ཁང་མིག་དེ་ནས་ཐོན་ཏེ་ཁོའི་རྗེས་སུ་ཕྱིན་
པ་དེ་ཧ་རན་གྱིས་མཐོང་མེད་མི་སྲིད་པ་ཞིག་རེད། དེའི་སྔོན་དེ་མ་ཐག་ཏུ་ཧ་
རན་གྱིས་སུའུ་ཆར་རས་ཐ་ཁ་བརྡ་ཞིག་གི་ཁྲོད་དུ་འཁྲིད་རྒྱུའི་ཐོག་ལ་གྲུབ་འབྲས་
གང་ཡང་མ་ཐོན་པའི་འབད་བརྩོན་མང་པོ་ཞིག་བྱས་ཡོད་པ་དང་། མོའི་སྤྱོད་
ལམ་དེ་ཁོའི་འདོད་འདུན་གྱི་བསམ་འཆར་ལས་གཡོལ་ཐབས་བྱས་པ་དེ་ནི། བྷ་
རཱ་མོ་ཡི་འདུ་ཚོགས་ཀྱི་མི་ཚང་མའི་མདུན་དུ་ཆེས་མངོན་གསལ་དོད་པོ་བྱུང་ཡོད་
པ་དང་། དེ་ལ་བརྟེན་ནས་ཁོའི་སེམས་ལ། དེ་ནི་ཁོ་རང་ཉིད་ལ་མཐའ་གཅིག་
ཏུ་ཁྱད་གསོད་སྣང་མེད་བྱས་པ་ཞིག་ཡིན་པ་ཚོར། ཁོས་བཙན་ཤུགས་ཀྱི་འོག་
ནས་གནོན་བཙུར་བྱས་ནས་ཡོད་པའི་ཁོ་རང་ཉིད་ཀྱི་རྒྱུད་ཀྱི་ཚོར་འདུ་རྣམས་
ནམ་ཞིག་ཁོས་ལོ་ལི་ཏུ་མོ་རང་ཉིད་ཀྱི་བསམ་བློའི་འདུ་ཤེས་འཚམས་ཤིང་རན་
པ་ཞིག་གི་ཕྱོགས་ལ་འཁྲིད་རྒྱུའི་འབད་བརྩོན་བྱས་པ་ལ་གྲུབ་འབྲས་མ་ཐོབ་དུས།
647-

སྔར་ལས་ཀྱང་ཟུག་རྔུ་མང་པོ་སྐྱེ་བའི་འགོ་ཚུགས།
སུའུ་ཆར་རས་ཐ་ཐོག་ཁང་དུ་ཕྱིན་པའི་སྐབས་སུ། ཧ་རེས་མོ་ཧེས་ནེས་
ཀྱིས་མོ་གློ་བུར་དུ་འཐོན་རྒྱུའི་གྲ་སྒྲིག་འདྲ་བོ་ཞིག་བྱས་ཏེ་མོ་རང་ཉིད་ཀྱི་བཅའ་
དངོས་རྣམས་བསྡུ་གསོག་བྱེད་བཞིན་ཡོད་པ་མཐོང་བར་བརྟེན། མོས་ཨ་ནེ་
ལ། དོན་དག་ག་རེ་བྱུང་སོང་ངམ། ཞེས་དྲིས།
ཧ་རེས་མོ་ཧེས་ནེས་ཀྱིས་དེ་ལ་ལན་གང་ཡང་རྒྱག་མ་ཐུབ་པར། ངུ་ཅོར་
རྒྱག་རྒྱུའི་འགོ་བཙུགས། མཐའ་མཇུག་ཏུ། སཱ་ཏི་ཤ་གང་དུ་ཡོད་དམ། ཁོ་
ལ་འདིར་ཡོང་ནས་ང་ལ་འཁྱུག་ཙམ་ཞིག་ཐུག་འཕྲད་བྱེད་རོགས་ཞེས་ཁོ་ལ་བརྗོད་
རོགས། སྐྱེད་མ་ཆུང་ཆུང་། ཁྱོད་ཀྱིས་ཁོ་ལ་སྐད་གཏོང་ཐུབ་པ་འདུག་གམ།
ཞེས་སྨྲས།
སུའུ་ཆར་རས་ཐ་ཧ་ལས་ཧོན་འཐོར་ནས་བྷི་ནོ་ལ་གཅིག་བལྟས་ཤིང་།
སྐབས་དེར་ཁོའི་ངག་ནས། གལ་ཏེ་ཨ་ནེ་ཁང་པ་འདི་རུ་མུ་མཐུད་དུ་བསྡད་
པ་ཡིན་ན། དེས་ཕྱོགས་ཚང་མ་ལ་སྟབས་མི་བདེ་བའི་དཀའ་ངལ་འབའ་ཞིག་
བསྐྲུན་རྒྱུ་མ་གཏོགས་མི་འདུག དེར་བརྟེན་ངས་མོ་ཕར་ཕྱོགས་སུ་ངའི་ཨ་མའི་
ཕྱོགས་ལ་འཁྲིད་འགྲོ་རྒྱུ་ཡིན། ཞེས་སྨྲས།
ཧ་རེས་མོ་ཧེས་ནེས་ཀྱིས། ང་དེ་ཕྱོགས་ཀྱི་ས་ཆ་ཁ་ཤས་ཤིག་ལ་ཡུལ་
སྐོར་གནས་མཇལ་ལ་འགྲོ་རྒྱུའི་བསམ་བློ་ཞིག་གཏོང་བཞིན་ཡོད། ཅེས་སྐད་
ཆ་སྣོན་པ་ཞིག་བརྒྱབས་པ་དང་ལྷན་དུ། ང་ལྟ་བུའི་མི་ཞིག་ལ་སྐྱེ་བོ་སུ་ཞིག་གི
ཁྱིམ་ལ་ཡང་རྒྱུན་བསྲིངས་ནས་འདུག་རྒྱུའི་ཐོབ་ཐང་མེད་པ་ཞིག་རེད། ག་
རེ་བྱས་ནས་དུས་རྟག་ཏུ་སྐྱེ་བོ་གཞན་དེ་ཚོ་ང་དང་ལྷན་དུ་ཡིད་སྐྱོ་བའི་གནས་སུ
·648-

ལྷུང་འཇུག་འོས་པ་ཞིག་རེད་དམ། ཞེས་སྨྲས།
ཉི་མ་འདི་ཚོའི་རིང་ལ་དུས་རྟག་ཏུ་སུའུ་ཆར་རས་ཐ་ཡིས་དེའི་ཕྱོགས་ལ་
བསམ་གཞིག་བྱས་ནས་ཡོད་པ་དང༌། མོ་མཐའ་མཇུག་གི་ཐག་གཅོད་དེ་ལྟ་
བུ་ཞིག་གི་ཐོག་ལ་སླེབས་ནས། མོའི་སེམས་ལ། གལ་ཏེ་ཨ་ནེ་འདིར་མུ་མཐུད་
ནས་བསྡད་པ་ཡིན་ན། མོ་ལ་མཐོང་ཆུང་དང་ཁྱད་གསོད་ཁོ་ན་ཞིག་མ་གཏོགས།
གཞན་གང་ཡང་འཐོབ་རྒྱུ་མེད་པ་ཤེས་ཀྱིན་ཡོད་པ་ཞིག་རེད། དེར་བརྟེན་
མོས་ལན་གང་ཡང་རྒྱག་མ་ཐུབ་པར་སྟབས་བསྟུན་བྱས་ཏེ། ཧ་རེས་མོ་ཧེས་
ནེས་ཀྱི་འཁྲིས་སུ་སོང་ནས་སྐད་ཆ་གང་ཡང་མེད་པར་མར་བསྡད། དེ་ནི་མུན་
ནག་གི་མཚན་མོའི་འགོ་བཙུགས་ནས་ཡོད་པ་ཞིག་ཡིན་ནའང་། གློག་འོད་
དང་བཞུ་མར་རྣམས་བསྒྲོན་མེད་པའི་སྐབས་ཤིག་རེད། རྒྱུ་སྐར་རྣམས་ཀྱི་འོད་
མདངས་དེ་སྟོན་དུས་ཀྱི་མཁའ་དབྱིངས་འོག་གི་ན་བུན་འཐིབས་པའི་ཁྲོད་ནས
རབ་རིབ་ཏུ་འཕྲོ་བཞིན་ཡོད་པ་དང་། དེ་ལྟ་བུའི་མུན་ནག་གི་མཚན་མོའི་ཁྲོད་
དུ་ཁོ་གཉིས་ཀྱི་ནང་ནས་སུ་ཞིག་ངུ་བཞིན་ཡོད་པ་དང༌། སུ་ཞིག་ངུ་བཞིན་མེད་
པ་དེ་མཐོང་ཐུབ་མི་སྲིད་པ་ཞིག་རེད།
གློ་བུར་དུ་སཱ་ཏི་ཤ་ཡི་སྐད་ངག་རྣ་བར་གཙེ་པ་དེའི་སྒྲ་མངོན་དུ་གྱུར་བ་
དང་ལྷན་ཅིག་ཏུ། ཨ་ནེ། ཨ་ནེ། ཞེས་འབོད་ཀྱིན་ཡོད་པ་དེ་ཏན་ཏན་ཐོག་
ཁང་གི་ཐེམ་སྐས་ཀྱི་ཕྱོགས་ནས་གོ་ཐུབ་པ་ཞིག་ཡིན་པར་བརྟེན། ཧ་རེས་མོ་
ཧེས་ནེས་བྲེལ་འཚུབ་དང་བཅས་ཡར་ལངས། སུའུ་ཆར་རས་ཐ་ཡིས། ཨ་
ནེ། དེ་རིང་དགོང་མོ་ཁྱོད་ས་གང་དུ་ཡང་འགྲོ་ཐུབ་རྒྱུ་མ་རེད། སང་ཉིན་ཞོགས་
པ་ང་ཚོས་དེའི་ཕྱོགས་ལ་བསམ་བློ་གཏོང་ཆོག་གི་རེད། ག་འདྲ་ཞིག་བྱས་ཏེ་
ཐ 649-

ཁྱོད་ཀྱིས་ཨ་ཕ་ལ་འོས་འཚམས་ཀྱི་སྒོ་ནས་དགོངས་འཁྲོལ་ཞིག་མ་ཞུས་པར་
འདི་འདྲ་བྱས་ནས་བྲོས་པ་ཡིན་ན་འགྲིག་གི་རེད་དམ། ཁོ་ལ་ཅི་འདྲའི་བློ་ཕམ་
ཞིག་འབྱུང་གི་མ་རེད་དམ། ཞེས་བཤད།
བྷི་ནོ་ལ་མཚོན་ན། ཁོའི་སེམས་ཀྱི་ཚོར་འདུ་ཤུགས་དྲག་པོའི་རྒྱུ་ཕྱོགས་
དེ་ལ་བྷ་རོ་དྷ་ཡིས་ཧ་རེས་མོ་ཧེས་ནེས་ལ་མཐོང་ཆུང་ཁྱད་གསོད་བྱས་པ་ལ་བརྟེན་
ནས་བསམ་ཚུལ་འདི་དང་གཅིག་མཚུངས་མེད་པ་དང་། ཁོའི་སེམས་ལ་ཁང་
པ་འདིའི་ནང་ལ་མཚན་མོ་གཅིག་ཡིན་ནའང་མོ་འདུག་འཇུག་རྒྱུའི་འདོད་པ་
གཏན་ནས་མེད་པར་མ་ཟད། བྷ་རོ་ངྷ་ལ་ཁྱོད་ཀྱིས་མཐོང་ཆུང་ཁྱད་གསོད་
ཀྱི་འོག་ལ་མོ་མུ་མཐུད་དུ་བསྡད་ནས་སྡུག་རུས་བྱེད་དགོས་པའི་བསམ་བློ་གཏན་
ནས་གཏོང་མི་དགོས། གང་ཡིན་ཟེར་ན། མོ་ལ་གནས་འདིར་མ་གཏོགས
ས་ཆ་གཞན་ཞིག་ཏུ་འགྲོ་ས་མེད་པ་མ་རེད། ཅེས་བརྗོད་འདོད་ཀྱི་འདུན་པ
ཤུགས་དྲག་པོ་ཞིག་ཀྱང་སྐྱེས་ནས་ཡོད་པ་ཞིག་རེད། དེར་བརྟེན་ཁོའིསེམས་
ཀྱི་དངངས་འཚབ་དེ། མོ་འདི་ནས་གང་མགྱོགས་ཅི་མགྱོགས་ཀྱི་སྒོ་ནས་ཕར་
འཁྲིད་རྒྱུ་དེ་རེད། འོན་ཀྱང་སུའུ་ཆར་རས་ཐ་ཡིས་སྐད་ཆ་དེ་ལྟར་བཤད་པ་
དེས། ཁོའི་སེམས་ལ་ཧ་རེས་མོ་ཧེས་ནེས་དང་ཁྱིམ་བདག་མ་བྷ་རོ་དྷ་གཉིས་
ཀྱི་བར་གྱི་འབྲེལ་བ་དེ་མི་ཚང་འདིའི་ནང་གི་གནད་དོན་གཅིག་པུ་མ་རེད། ཁྱིམ་
བདག་མ་བྷ་རོ་དྷ་ཡི་ཕྱོགས་ནས་མོ་ལ་མཐོང་ཆུང་ཁྱད་གསོད་ཅི་ཙམ་ཞིག་བྱུང་
ཡོད་ནའང་། དེ་ལ་བརྟེན་ནས་དེ་ལྟར་བྱེད་མི་རིགས་པར་མ་ཟད། མི་ཚང་
དེའི་ཁྱིམ་བདག་གི་བྱམས་བརྩེ་ལྡན་ཞིང་ལྷག་བསམ་རྣམ་པར་དག་པའི་སྒོ་ནས་
མོ་ལ་སྣེ་ལེན་བྱས་པ་དེ་ལ་ཕོག་ཐུག་གཏོང་འོས་ཀྱིན་མ་རེད་སྙམ་པ་དང་འབྲེལ་
-650-

ངག་ནས། དེ་ཤིན་ཏུ་བདེན་པ་ཞིག་རེད། ཁྱོད་ཀྱིས་ཕེ་རེ་ཤུ་བྷ་བྷུ་ལ་བདེ་མོ་
གྱིས་ཞེས་མ་བརྗོད་པར་སོང་ན། འགྲིག་གི་མ་རེད། ཅེས་སྨྲས།
སྐབས་འདིར་སཱ་ཏི་ཤ་སྐད་ཅོར་རྒྱག་བཞིན་དུ་སླེབས་ཏེ། ཨ་ནེ། ཨུ་རུ་
སུ་ཡིས་རྒྱ་གར་ལ་བཙན་འཛུལ་དཔུང་འཇུག་བྱེད་རྒྱུ་ཡིན་པ་དེ་ཁྱོད་ཀྱིས་ཤེས་ཀྱིན་
ཡོད་དམ། དེ་ནི་ཅི་འདྲའི་ལྟད་མོ་ཆེན་པོ་ཞིག་མ་རེད་དམ། ཞེས་བཤད།
བྷི་ནོ་ཡིས། སཱ་ཏི་ཤ། ཁྱོད་རྒྱལ་ཁབ་དེ་གཉིས་ཀྱི་ནང་གི་གང་གི་ཕྱོགས་
ལ་འདུག་རྒྱུ་ཡིན་ནམ། ཞེས་དྲིས།
སཱ་ཏི་ཤ་ཡིས། ང་ཨུ་རུ་སུ་པ་དེ་ཚོའི་ཕྱོགས་ལ་འདུག་རྒྱུ་ཡིན། ཞེས་
ལན་བརྒྱབས།
བྷི་ནོ་གད་མོ་ཞིག་ཤོར་བ་དང་ཆབས་ཅིག ཨོ། དེས་ན་ཁོང་ཚོས་གཏན་
ནས་སེམས་འཚབ་དང་དངངས་སྐྲག་བྱེད་དགོས་རྒྱུ་མ་རེད། ཅེས་སྨྲས།
མི་རིང་བར་ཧ་རེས་མོ་ཧེས་ནེས་ཀྱིས་གཉན་འཕྲང་ཆེ་བའི་དུས་ཀྱི་འགག་
རྩ་དེ་ཡོལ་བ་ཤེས་པའི་སྐབས་སུ། བྷི་ནོ་ཁོ་རང་ཉིད་ཀྱི་རྒྱུན་ལྡན་གྱི་སྤྱོད་པའི་
ཐོག་ལ་བསྐྱར་དུ་ཞུགས་པ་དང༌། སུའུ་ཆར་རས་ཐ་ཡིས་ཁོང་ཚོ་བཞག་ནས
ཕྱིར་འོག་ཤོད་དུ་མངོན་མེད་ཀྱི་སྒོ་ནས་ག་ལེར་ཕྱིན། ༎
651-

ལེའུ་ཞེ་བཞི་པ།
9*༧ut
༄༅། །ཕེ་རེ་ཤུ་བྷ་བྷུ་ཉལ་ས་ལ་མ་ཕྱིན་སྔོན་ལ། ཁོ་རང་ཉིད་ཀྱི་
ཁང་མིག་ནང་དུ་གཅིག་པུར་བསྡད་ནས། ཨེ་མར་སྭན་གྱི་དེབ་ཕྲེང་ཞིག་བཞུ་
མར་གྱི་འཁྲིས་ནས་ཀློག་བཞིན་ཡོད་པའི་སྐབས་དེར། སུའུ་ཆར་རས་ཐ་ལྷོད་
ལྷོད་བྱས་ཏེ་ནང་དུ་འཛུལ་ནས་རྐུབ་བཀྱག་ཅིག་ཁོའི་ཉེ་འཁྲིས་སུ་འཐེན་ནས་
དེ་རུ་མར་བསྡད། ཁོས་རང་གི་ལག་པའི་ནང་གི་དེབ་དེ་མར་བཞག་ནས་མོའི་
གདོང་ལ་གཅིག་བལྟས། སུའུ་ཆར་རས་ཐ་ཡིས་མོ་ཆེད་མངག་ཏུ་ཡོང་བའི་
སྐོར་གྱི་གནས་ཚུལ་གང་ཡང་བཤད་མ་ཐུབ། མོའི་སེམས་ལ་ཚེ་འདི་སྣང་གི་
བྱ་གཞག་ཅིག་གཏན་ནས་བརྗོད་གཞིར་དྲངས་ན་འགྲིག་གི་མ་རེད་སྙམ། དེར་
བརྟེན་མོས། ཨ་ཕ། དཔེ་ཆ་དེ་ང་ལ་ཅུང་ཟད་ཅིག་ཀློག་རོགས་གནང༌། ཞེས་
པ་ཙམ་ཞིག་ཁོ་ན་ངག་ཏུ་དྲངས།
ཕེ་རེ་ཤུ་བྷ་བྷུ་ཡིས་ཆུ་ཚོད་དགུ་པ་བར་དུ་མོ་ལ་དཔེ་ཆ་དེ་བཀླགས་ནས་
དེའི་དོན་འགྲེལ་བཤད་བརྒྱབས། དཔེ་ཆ་དེ་བཀླགས་ཟིན་པའི་རྗེས་ལ་ཡང་
·652-

སུའུ་ཆར་རས་ཐ་ལ་བསུན་སྣང་ཆེ་བའི་བརྗོད་གཞི་ཞིག་གི་ཐོག་ལ་ཁ་བརྡ་བྱེད་
རྒྱུ་ལ་འདོད་མོས་གཏན་ནས་མ་བྱུང་། གང་ཡིན་ཟེར་ན། དེས་ཕལ་ཆེར་མོ་
རང་གི་ཨ་ཕ་ཡི་ངལ་གསོ་ལ་འགལ་རྐྱེན་བར་ཆད་གཏོང་གི་རེད་སྙམ་པའི་ཚོར་
བ་སྐྱེས་པའི་རྒྱུ་མཚན་གྱིས་རེད། དེར་བརྟེན་མོ་རང་ཉིད་ཀྱི་ཁང་པའི་ནང་དུ་
གཅིག་པུར་ངལ་གསོ་བ་ལ་འགྲོ་རྒྱུའི་སྦྱོར་བ་ལ་ཉེ་བར་ཕྱོགས་པའི་སྐབས་སུ།
ཕེ་རེ་ཤུ་བྷ་བྷུ་ཡིས་མོ་ལ་ཕྱིར་སྐད་བཏང་སྟེ། ཁྱོད་འདིར་ང་ལ་རང་གི་ཨ་ནེའི་
སྐོར་ཁ་བརྡ་བྱེད་རྒྱུའི་དོན་ལ་ཡོང་བ་ཡིན་ནམ། ཁྱོད་འདིར་དེའི་དོན་ལ་ཡོང་
བ་མ་རེད་དམ། ཞེས་སྨྲས།
སུའུ་ཆར་རས་ཐ་ཡི་སེམས་ལ། ངའི་སེམས་ཀྱི་ནང་ལ་ཅི་ཞིག་ཡོད་པ་དེ་
ཁོས་ཚོད་དཔག་བྱེད་ཐུབ་འདུག་སྙམ་ནས་མོ་ཧ་ལས་ཤིང་ཧོན་འཐོར་བར་གྱུར་ཏེ་
ངག་ནས། ཡིན། ཨ་ཕ། འོན་ཀྱང་དེའི་སྐོར་ལ་དེ་རིང་དགོང་མོ་སུན་པོ་བཟོ་
རྒྱུ་མིན། ང་ཚོས་དེའི་སྐོར་སང་ཉིན་བཤད་ན་འགྲིག་གི་རེད། ཅེས་སྨྲས།
འོན་ཀྱང་ཕེ་རེ་ཤུ་བྷ་བྷུ་ཡིས་མོ་མར་འདུག་བཅུག་སྟེ། ངས་སྔོན་ཆད་
མོའི་ཆོས་དད་དང་ཡིད་ཆེས། གཞན་ཡུལ་སྲོལ་ལམ་ལུགས་སོགས་ཁྱོད་ཀྱི་
ཨ་མའི་གཤིས་ཀ་དང་བསམ་ཚུལ་སོགས་དང་གཏན་ནས་ཁ་ཕྱོགས་ཐ་དད་པ་
ཞིག་ཡིན་པ་ངོས་ཟིན་མ་སོང་། ད་ཆར་ངས་མོ་ལ་དེས་ཇི་འདྲའི་ཟུག་རྔུ་ཞིག་
སྐྱེ་བཅུག་ཡོད་པ་དང་། དེ་མིན་ཁྱོད་ཀྱི་ཨ་ནེ་ལ་ཡང་ཏན་ཏན་དེ་མཚུངས་ཀྱི་
དཀའ་སྡུག་ཅིག་བྱུང་ཡོད་པ་མཐོང་གིན་འདུག ཡིན་ནའང་དེ་འདྲའི་བློ་བག་
མི་ཕེབས་པའི་ཚོར་འདུ་རྣམས་ལ་ངས་ཕན་ཐོགས་གང་ཡང་སྒྲུབ་ཐུབ་ཀྱིན་མི་
འདུག ཅེས་བཤད།

སུའུ་ཆར་རས་ཐ་ཡིས། ཨ་ནེས་སྔ་ས་ནས་གཞན་ཞིག་ཏུ་འགྲོ་རྒྱུའི་
གྲ་སྒྲིག་བྱས་ཟིན་འདུག ཅེས་སྨྲས།
ཕེ་རེ་ཤུ་བྷ་བྷུ་ཡིས། ངས་ཏན་ཏན་མོས་དེ་འདྲ་ཞིག་བྱེད་དགོས་འབྱུང་
གི་རེད་བསམ་བྱུང་། འོན་ཀྱང་ངས་མོ་རང་ཉིད་ཀྱི་གཉེན་འབྲེལ་ངོ་མ་དེ་ཁྱོད་
གཉིས་ཡིན་དུས། ཁྱོད་གཉིས་ཀྱིས་མོ་གནས་ཡུལ་མེད་པའི་ས་ཆ་གཞན་ཞིག་
ལ་གཏོང་མི་ཐུབ་པ་དེ་ཡང་ཤེས་ཀྱིན་འདུག དེར་བརྟེན་ངས་གནད་དོན་འདིའི་
ཐོག་ལ་བསམ་བློ་ཐེངས་ཁ་ཤས་ལ་བཏང་བ་ཡིན། ཞེས་སྨྲས།
སུའུ་ཆར་རས་ཐ་ཡིས་ཕེ་རེ་ཤུ་བྷ་བྷུ་ཡིས་མོའི་ཨ་ནེ་དེ་ཅི་འདྲའི་གནས་
སྟངས་ཐབས་སྐྱོ་བོ་དང་། བྱེད་དཀའ་བ་ཞིག་གི་འོག་ཏུ་ཡོད་པ་དེ་རྟོགས་ཡོད་
པའི་ཚོད་དཔག་ནམ་ཡང་བྱེད་མྱོང་མེད་ནའང་། དོན་དངོས་སུ་ཁོའི་བསམ་
བློའི་རླབས་རྒྱུན་དེ་ཡོངས་སུ་དེའི་ཕྱོགས་སུ་ཞུགས་ནས་ཡོད་པ་ཞིག་རེད། དུས་
སྐབས་དེ་ཐམས་ཅད་ལ་མོས་གནས་ཚུལ་དེ་ཕེ་རེ་ཤུ་བྷ་བྷུཡིས་ཧ་གོ་སོང་ན། དེས་
ཁོ་ལ་ཏན་ཏན་དཀའ་སྡུག་གི་ན་ཚ་ཞིག་སྤྲོད་རྒྱུ་རེད་སྙམ་ནས་དེའི་ཕྱོགས་ལ་
ཤིན་ཏུ་དོགས་ཟོན་བྱས་ནས་ཡོད་པ་དང༌། ནམ་ཞིག་ཁོས་དེའི་སྐོར་ཚུར་མོ་
རང་ཉིད་ཀྱི་བསམ་ངོ་ན་ཇི་ལྟར་ཡོད་པ་དེ་ལྟར་དུ་བཤད་ཡོང་དུས། མོའི་མིག་
གཉིས་ཀྱི་ནང་དུ་བྱམས་བརྩེའི་གཟིགས་པ་མི་ཆུང་བའི་ཐུགས་རྗེའི་བཅུད་ཀྱིས་
ཡོངས་སུ་གཏམས་པའི་ཁོའི་བཀའ་དྲིན་ཡིད་ལ་འཁོར།
ཕེ་རེ་ཤུ་བྷ་བྷུ་ཡིས་མུ་མཐུད་དུ་སྐད་ཆའི་རྒྱུན་བསྲིངས་ནས། ངས་མོ་ལ་
བང་པ་འོས་ཤིང་འཚམས་པ་ཞིག་གི་ཐོག་ལ་བསམ་གཞིག་བྱས་ཡོད། ཅེས་སྨྲས།
སུའུ་ཆར་རས་ཐ་ཡིས་ངག་དིག་བཞིན་དུ། ཡིན་ནའང་། ང་ལ་དངངས་
–654·

སྐྲག་སྐྱེས་ཡོང་གི་འདུག མོས། མོས་་་
ཞེས་རྗོད་བཞིན་པའི་སྐབས་སུ། ཕེ་རེ་ཤུ་བྷ་བྷུ་ཡིས། ཁྱོད་ཀྱི་སྐད་ཆའི་
དོན་དག་དེ། ཁྱོད་ཀྱིས་མོས་ཁང་གླ་སྤྲོད་ཐུབ་རྒྱུ་མ་རེད། ཅེས་རྗོད་བཞིན་
ཡོད་དམ། འོན་ཀྱང་ག་རེ་བྱས་ནས་མོས་ཁང་གླ་སྤྲོད་དགོས་རེད་དམ། ཁྱོད་
རང་གིས་མོའི་ལག་ནས་ཁང་གླ་ལེན་སྲིད་རྒྱུ་མ་རེད། ཁྱོད་ཀྱིས་ལེན་རྒྱུ་ཡིན་
ནམ། ཞེས་སྨྲས།
སུའུ་ཆར་རས་ཐ་ཡ་མཚན་བཞིན་དུ་སྐད་ཆ་གང་ཡང་མེད་པར་ཁོ་ལ་
བལྟས་ནས་བསྡད། སྐབས་དེར་ཁོ་གད་མོ་ཞིག་ཤོར་བ་དང་ཆབས་ཅིག་སྐད་
ཆའི་རྒྱུན་བསྲིངས་ཏེ། མོ་ཁྱོད་ཀྱི་ཁང་པ་རུ་སྡོད་འཇུག་རོགས། དེ་རྗེས་མོས་
ཁང་གླ་གཏན་ནས་སྤྲོད་དགོས་འབྱུང་གི་མ་རེད། ཅེས་བཤད།
དེས་སུའུ་ཆར་རས་ཐ་ལ་ཕེ་རེ་ཤུ་བྷ་བྷུ་ཡིས་གསལ་བཤད་མ་བྱས་བར་
དུ་སྔར་ལས་ཀྱང་མགོ་འཐོམ་དུ་བཅུག དེ་རྗེས་ཕེ་རེ་ཤུ་བྷ་བྷུ་ཡིས་མོ་ལ། ཁྱོད་
ཀྱིས་གྲོང་ཁྱེར་ཀ་ལི་ཀ་ཏཱ་ནང་ལ་ཁྱོད་རང་ཉིད་ལ་ཁང་པ་གཉིས་ཡོད་པའི་སྐོར་
དེ་ཤེས་རྒྱུ་མ་རེད། ཁང་པ་གཅིག་ཁྱོད་རང་གི་ཆེད་དུ་ཡིན། གཅིག་སཱ་ཏི་
ཤ་ལ་དབང་གི་རེད། ནམ་ཞིག་ཁྱོད་གཉིས་ཀྱི་ཨ་ཕ་མྱ་ངན་ལས་འདས་པའི་
སྐབས་སུ་ཁོས་དངུལ་ཏོག་ཙམ་ཞིག་ང་ལ་བཅོལ་སོང་། ངས་དེ་གཞན་ལ་སྐྱེད་
ཀ་རུ་བཏང་བ་ཡིན། ནམ་ཞིག་དངུལ་དེ་ལ་སྐྱེད་འབབ་གང་འཚམ་ཞིག་ཐོབ་
སྐབས། ངས་སྐྱེད་ཁ་དང་མ་རྩ་དེ་གཉིས་བསྡོམས་ནས། གྲོང་ཁྱེར་ནང་ནས་
ཁང་པ་གཉིས་ཉོས་ཏེ་གཞན་ལ་ཁང་གླ་རུ་བཏང་ནས་དངུལ་དེ་ཚོ་ཡང་མ་འོངས་
པར་ཁྱོད་གཉིས་ཀྱི་འཚོ་བའི་དམིགས་རྟེན་དུ་ཟུར་འཇོག་བྱས་ནས་ཉར་བསྡད་
-655-

ཡོད། ཁྱོད་གཉིས་ཀྱི་ཁང་པ་རུ་གནས་སྡོད་བྱེད་མཁན་གྱི་མི་དེ་དུས་ཡུན་ཅུང་
ཙམ་ཞིག་གི་སྔོན་ལ་ཕྱིན་སོང་། དེར་བརྟེན་ད་ལྟ་ཁང་པ་དེ་སྟོང་པ་ཆགས་ནས་
ཡོད། དེར་ཁྱོད་ཀྱི་ཨ་ནེ་སྤོས་ན། གནས་དེ་རུ་མོ་ལ་སྟབས་མ་འགྲིག་པའི
དཀའ་ངལ་གང་ཡང་འཕྲད་མི་སྲིད་པ་ཞིག་རེད། ཅེས་སྨྲས།
སུའུ་ཆར་རས་ཐ་ཡིས། ཡིན་ནའང་མོ་གཅིག་པུ་དེར་ཁེར་རྐྱང་དུ་དུས་
རྟག་ཏུ་འདུག་ཐུབ་རྒྱུ་ཨེ་ཡོང་ན། ཞེས་དྲིས།
ཕརེ་ཤུབྷ་བྷུ་ཡིས་སྐབས་དེར། ཁྱོད་ཡོད་པ་རེད། ཁྱོད་མོ་རང་ཉིད་ཀྱི་གཉེན
ཉེ་རེད། མོ་ཁེར་རྐྱང་དུ་ག་རེ་བྱས་ནས་འཇོག་དགོས་རེད་དམ། ཞེས་སྨྲས།
སུའུ་ཆར་རས་ཐ་ཡིས་སྐད་ཤུགས་ཆེན་པོ་དང་བཅས། དོན་དག་དེ་
ཚོ་དེ་རིང་དགོང་མོ་ཁྱོད་དང་མཉམ་དུ་གྲོས་མོལ་བྱེད་དུ་ཡོང་བའི་དམིགས་ཡུལ་
འབའ་ཞིག་རེད། ཨ་ནེ་ཡིས་ཁང་པ་འདི་ནས་ས་ཆ་གཞན་ཞིག་ཏུ་འགྲོ་རྒྱུའི་
སེམས་ཐག་སྔ་ས་ནས་བཅད་ཟིན་འདུག ངའི་སེམས་ལ། ངས་དེ་ལྟར་བྱས་
ནས་མོ་ཁེར་རྐྱང་དུ་འགྲོ་རུ་བཅུག་ན་ག་ལ་འགྲིག་སྙམ་ནས་དེའི་སྐོར་ཁྱོད་ལ་
སྐད་ཆ་བཤད་དུ་ཡོང་བ་དང༌། ཁྱོད་ཀྱིས་ང་ལ། ང་འདིར་ཡོང་དོན་དེ་ཇི་མ་
ཇི་བཞིན་སྐད་ཆ་བཤད་སོང་། ཞེས་བཤད།
ཕ་རེ་ཤུ་བྷ་བྷུ་ཡིས་འདྲི་རྩད་ཀྱི་སྒོ་ནས། ཁྱོད་ཀྱིས་ང་ཚོའི་ཁང་པའི་ཕྱོགས་
ནས་འཐེན་པའི་སྲང་ལམ་དེ་ཤེས་ཀྱིན་ཡོད་དམ། ཞེས་དང་། རེད། ཁྱོད་ཀྱི
ཁང་པ་དེ་སྲང་ལམ་དེའི་འོག་གི་ཁང་པ་གསུམ་གྱི་མཇུག་རང་ན་ཡོད་པ་དང་། ཁྱོད་
ཀྱིས་ཁང་པ་དེ་ང་ཚོའི་བར་ཁྱམས་འདི་ནས་ཀྱང་མཐོང་ཐུབ་རྒྱུ་རེད། གལ་ཏེ་ཁྱོད་
དེར་བསྡད་པ་ཡིན་ན། ཁྱོད་ཀྱིས་རང་ཉིད་ཡུལ་ནས་ཐོན་པ་ལྟ་བུའི་ཚོར་བ་གང་
·656-

ཡངམྱོང་དགོས་འབྱུང་གི་མ་རེད། གང་ཡིན་ཟེར་ན། ང་ཚོས་ཁྱོད་ཁང་པ་འདིའི་
ནང་དུ་ཡོད་པ་ལྟར་དུ་ཡང་ནས་ཡང་དུ་མཐོང་ཐུབ་རྒྱུ་རེད། ཅེས་སྨྲས།
སུའུ་ཆར་རས་ཐ་ཡི་སེམས་ལ། རང་གི་སེམས་ཀྱི་ནང་ནས་ཆེས་ཤིན་
ཏུ་ལྗིད་ཁོག་ཆེ་བའི་དངོས་པོ་ཞིག་ཡར་བཏོན་པ་ལྟ་བུའི་ཚོར་སྣང་བྱུང་ནའང་།
ཕེ་རེ་ཤུ་བྷ་བྷུ་བཞག་ནས་འགྲོ་རྒྱུ་དེའི་བསམ་ཚུལ་ལ་གཞིགས་ན། དེ་ནི་མོ་ལ་
མཚོན་ན་བཟོད་པར་དཀའ་བའི་བྱ་བ་ཞིག་རེད། འོན་ཀྱང་གློ་བུར་དུ་མོའི་སེམས་
ལ། མོ་རང་ཉིད་ཀྱི་འགན་འཁྲིའི་བྱ་བ་དེས་མི་རིང་བར་མོ་ཕེ་རེ་ཤུ་བྷ་བྷུ་དང་
ཁ་བྲལ་ནས་འགྲོ་འཇུག་རྒྱུ་དེ་མི་བྱ་མཐུ་མེད་ཅིག་ཡིན་པའི་བསམ་བློ་འཁོར།
བརྗོད་འདོད་ཀྱི་སྐད་ཆ་ཤིན་ཏུ་མང་པོ་ཞིག་སྙིང་གི་དབུས་སུ་ཉར་བཞིན་དུ་སུའུ་
ཆར་རས་ཐ་ཕེ་རེ་ཤུ་བྷ་བྷུ་ཡི་འཁྲིས་སུ་རང་དགར་ལུས་ནས་བསྡད་པ་དང་། ཁོ་
ཡང་རང་གི་བསམ་བློའི་རྟོག་གཞིགས་ཀྱི་ཁྲོད་དུ་གཉིས་སྣང་ནུབ་པའི་ཚུལ་དུ་
བློ་རྩེ་གཅིག་ཏུ་བསྒྲིམས་ནས་བསྡད།
སུའུ་ཆར་རས་ཐ་ནི། ཁོའི་ཁྱིམ་བསྟེན་སློབ་མ་དང་། ཁོའི་བུ་མོ། ཁོའི་
གྲོགས་པོ་བཅས་ཡིན་པར་མ་ཟད། མོ་ཁོའི་མི་ཚེའི་ཆ་ཤས་ཤིག་ཏུ་གྱུར་ཡོད་པ་
ཞིག་ཀྱང་རེད། གལ་ཏེ་མོ་མེད་པ་ཡིན་ན། ཁོས་དཀོན་མཆོག་ལ་མཆོད་འབུལ་
གསོལ་འདེབས་བྱས་པ་དེ་ཡང་ཆ་ལག་མ་ཚང་བ་ལྟ་བུ་ཞིག་རེད། ནམ་ཞིག་ཁོ་
མཉམ་བཞག་གི་ཏིང་ངེ་འཛིན་གྱི་སྒོམ་ལ་ཞུགས་པའི་ཚེ། སུའུ་ཆར་རས་ཐ་དེར་
ཡོང་ནས་ཁོའི་ཆོས་སྤྱོད་ཀྱི་བྱ་བ་ལ་ཞུགས་ཚེ། ཁོ་ལ་མཚོན་ན་ཁོའི་བསྔོབ་སྨོན་
ལམ་དེ་སྔར་ལས་ཀྱང་འབྲས་བུ་ཕུན་སུམ་ཚོགས་པ་ཞིག་གི་ངོ་བོར་འགྲོ་བཞིན་ཡོད་
པ་ལྟ་བུ་ཞིག་དང་། དེ་བཞིན་དུ་ཁོའི་བྱམས་བརྩེ་ལྡན་པའི་བསམ་བློའི་རླབས་རྒྱུན་
657-

གྱིས། མོའི་བསམ་བློའི་འཆར་སྒོ་མཐའ་དག་ཡ་རབས་སྤྱོད་བཟང་ཞིག་གི་ཕྱོགས་
ལ་སྐུལ་འདེད་བྱེད་རྒྱུ་ལ་འབད་འབུངས་བྱེད་བཞིན་ཡོད་པ་ལྟ་བུ་ཞིག་ཡིན་པར་
མ་ཟད། ཁོ་རང་ཉིད་ཀྱི་མི་ཚེ་ཡང་དགུང་དུ་འདེགས་བཞིན་ཡོད་པ་ལྟ་བུ་ཞིག་རེད།
མི་གཞན་པ་སུ་ཞིག་ཀྱང་སུའུ་ཆར་རས་ཐ་ནང་བཞིན་བློ་གཅིག་སེམས་
གཅིག་དང་། ལྷག་བསམ་རྣམ་པར་དག་པའི་སྒོ་ནས་ཁོའི་ཕྱོགས་སུ་ནམ་ཡང་
ཡོང་གི་མེད་པ་ལྟ་བུ་ཞིག་རེད། དེ་ནི་ནམ་མཁའ་ལ་ཁ་ཕྱོགས་པའི་མེ་ཏོག་ཅིག་
དང་ཆེས་ཤིན་ཏུ་མཚུངས་པ་ཞིག་རེད། དེར་བརྟེན་མོའི་ལྷན་སྐྱེས་ཀྱི་རང་བཞིན
ངོ་མ་དེ་ཡོངས་སུ་ཁོའི་ཕྱོགས་ལ་འཁོར་ནས་ཡལ་འདབ་དང་ལོ་མ་ཡོངས་སུ་
ཁ་ཕྱེས་ནས་ཡོད་པ་དང་། དེ་ལྟ་བུའི་མོས་གུས་རྣམ་པར་དག་པ་དེ་ཇི་བཞིན་
བརྗོད་མི་ཐུབ་པ་ཞིག་ཡིན་ནའང་། དོན་དེ་དང་མཚུངས་པའི་ལན་ཞིག་འབོད་
འགུག་བྱེད་རྒྱུའི་ཆེད་དུ་བློ་སེམས་གཅིག་ཏུ་བསྒྲིལ་བའི་ཚེ་སྲོག་དེས། སྦྲང་
ཆར་བསིལ་མའི་དངོས་གྲུབ་ཀྱི་ལེགས་སྐྱེས་ཤིག་ཆར་ཞོད་མཐུག་པོའི་ལྗིད་ཀྱིས་
ནོན་པའི་སྤྲིན་གསེབ་ནས་འཐོབ་པར་བྱེད་པ་ལ་ཁ་ཕྱོགས་ནས། ཡིད་ཀྱི་རེ་
སྒུག་གཏད་ནས་ཡོད་པ་ལྟ་བུ་ཞིག་རེད།
དེ་ལྟར་ཉི་མ་རེ་རེ་ལ་སྐྱེ་བོ་ཞིག་གི་ཀུན་སྤྱོད་བླ་ན་མེད་པ་དང་། ཡིད་ཆེས་
གཏིང་ཟབ་པ་དེ་དེ་ལྟར་བྱས་ནས་སྐྱེ་བོ་སུ་ཞིག་གི་རྣམ་པར་ཤེས་པའི་ཚེ་སྲོག་གི་སྣོད་
ཀྱི་ཁ་ཕྱེས་ནས་ཡོད་པ་ལ་ལེགས་སྐྱེས་སུ་ཕུལ་བ་ལས་ལྷག་པའི་ངོ་མཚར་བ་དང་།
ཡ་མཚན་པ་ཞིག་གང་ན་ཡོད། དེ་ལྟ་བུའི་གོ་སྐབས་ཡང་དག་པ་ཞིག་སུའུ་ཆར་
རས་ཐ་ཡིས་ཕེ་རེ་ཤུ་བྷ་བྷུ་ཡི་ཐོག་ལ་ལེགས་སྐྱེས་ཀྱི་བྱ་དགའ་རུ་སྟེར་ཡོད་པ་དང་།
རྒྱུ་མཚན་དེ་ལ་བརྟེན་ནས་ཁོ་གཉིས་ཀྱི་བར་གྱི་འབྲེལ་ལམ་དེ་ཆེས་ཤིན་ཏུ་གཏིང་
-658-

ཟབ་པ་ཞིག་ཏུ་གྱུར་ཡོད་པ་ཞིག་རེད། ད་ཆར་ཕྱི་རོལ་གྱི་རྣམ་པའི་ཆ་ནས་ཁོང་
ཚོའི་འབྲེལ་མཐུད་དེ་བཤིག་ནས་ལྷུ་ལག་ཁ་བྲལ་རྒྱུའི་དུས་ཚོད་དེ་དངོས་སུ་སླེབས་
ཡོད་པ་དང་། རྒྱུ་འབྲས་ཀྱི་འབྲེལ་བ་གྲུབ་པའི་ལྗོན་ཤིང་དེ་ཡོངས་སུ་སྨིན་ཟིན་པར་
བརྟེན། དེའི་ཤིང་འབྲས་དེ་རང་ཉིད་ཀྱི་ཚེ་སྲོག་གི་ཟུངས་བཅུད་དང་ལྷན་དུ་ད་ཆར་
ངེས་པར་དུ་རང་དབང་གི་སྒོ་ནས་ཟག་རྒྱུའི་མཚམས་སུ་སླེབས་པ་ཞིག་རེད།
ཕེ་རེ་ཤུ་བྷ་བྷུ་ཡི་ཚེ་སྲོག་གི་རྣམ་པར་ཤེས་པའི་ཁྲོད་ཀྱི་མི་མངོན་པའི་དཀའ་
སྡུག་གི་ན་ཚ་དེ་ནི། ད་ཆར་ཁོར་ཡུག་དེ་ན་འཚོ་བའི་གནས་སྡོད་པ་རྣམས་ཀྱིས་
བྱིན་པའི་དངོས་གྲུབ་ཀྱི་ལེགས་སྐྱེས་ཤིག་རེད། ཁོའི་སེམས་ལ་ཐེངས་ཁ་ཤས་སུ་
ད་ཆར་སུའུ་ཆར་རས་ཐ་མོ་རང་ཉིད་ཀྱི་མི་ཚེའི་ཁྲོད་དུ་ཞུགས་རན་པའི་འབོད་སྐུལ་
གྱི་དྲན་བརྡ་འཁོར་ཡོད་པ་དང་། དེ་མིན་ད་དུང་ཁོའི་སེམས་ལ། ཏན་ཏན་མོས་
རང་ཉིད་ཀྱི་ཡུལ་སྐོར་གནས་མཇལ་གྱི་ཆེད་དུ་འདང་ངེས་ཀྱི་དགོས་མཁོའི་ཆ་རྐྱེན་
རྣམས་ཟུར་འཇོག་གྲ་སྒྲིག་བྱས་ཟིན་ཡོད་པའི་གདེང་འཇོག་བྱེད་བཞིན་ཡོད་པ་ཞིག་
དང་། དེ་དང་ཆབས་ཅིག་ཏུ་ད་ཆར་མོ་ངེས་པར་དུ་འཇིག་རྟེན་འདིའི་ལམ་ཆེན་
གྱི་མདུན་ཕྱོགས་སུ་འགྲུལ་བཞུད་བརྒྱབས་ཏེ། བདེ་སྐྱིད་དང་སྡུག་བསྔལ་གྱི་ཉམས་
མྱོང་མང་པོ་ཞིག་བརྒྱུད་དགོས་པར་མ་ཟད། དཀའ་སྤྱད་ཀྱི་བརྒྱུད་རིམ་དེའི་ཁྲོད་
ན། མོས་ཏན་ཏན་དཀའ་སྡུག་དང་འབད་བརྩོན་མང་པོ་ཞིག་ཀྱང་བརྒྱུད་དགོས་
སྲིད་པ་ཞིག་རེད་སྙམ་པའི་བསམ་བློ་འཁོར་གྱིན་ཡོད་པ་ཞིག་རེད། དེར་བརྟེན་
ཁོས་རང་ཉིད་ཀྱི་ཚེ་སྲོག་གི་རྣམ་པར་ཤེས་པའི་ཁྲོད་ནས། མདུན་དུ་བརྒྱུགས། ངའི་
བུ་མོ། ཁྱོད་དུས་རྟག་ཏུ་ངའི་འགོ་འདོན་འཚོ་སྐྱོང་གི་གྲིབ་བསིལ་སྣུམ་པོའི་འོག་
ཏུ་མུ་མཐུད་དུ་གནས་ཐུབ་མི་སྲིད་པ་ཞིག་ཡིན་པར་མ་ཟད། ངའི་ལྟ་རྟོག་གི་མེལ་
659-

ཚེ་འོག་ན་ཡང་རྒྱུན་དུ་གནས་ཐུབ་མི་སྲིད་པ་ཞིག་རེད། དཀོན་མཆོག་གིས་ཁྱོད་
ངའི་ཕྱོགས་ནས་རང་དབང་དུ་གློད་དཀྲོལ་བཏང་སྟེ། ཁྱོད་རང་ཉིད་ཀྱི་མཐའ་མའི་
ལས་ཀྱི་བསྐོས་ཐང་གི་མདུན་ཕྱོགས་སུ་ཉམས་མྱོང་སྣ་ཚོགས་ཤིག་བརྒྱུད་ནས་འཁྲིད་
བཞིན་ཡོད་པར་བརྟེན། ཕལ་ཆེར་ཁྱོད་ཀྱི་མི་ཚེ་དེ། དཀོན་མཆོག་ཁོང་གི་བཀའ་
དང་མ་འགལ་བར་ཁོང་གི་རེ་འདོད་ཡོངས་སུ་སྐོང་ཐུབ་པ་ཞིག་འབྱུང་གི་རེད། ཅེས་
དཀོན་མཆོག་ལ་ཁོ་རང་ཉིད་ཀྱིས་ཆུང་བྱིས་པའི་དུས་ནས་བཟུང་གསོ་སྐྱོང་བྱས་ནས་
ཡོང་བའི་བུ་མོ་སུའུ་ཆར་རས་ཐ་དེ། ཁོ་རང་ཉིད་ཀྱི་བླ་ན་མེད་པའི་བྱམས་བརྩེ་དང་
བཅས་རིན་དང་ལྡན་པའི་འབུལ་བ་རྩ་ཆེན་པོ་ཞིག་དང་འདྲ་བར་དཀོན་མཆོག་ལ་
སྙིང་དབུས་ནས་བསྔོ་བ་སྨོན་ལམ་གྱི་ཚུལ་དུ་ཕུལ།
ཕེ་རེ་ཤུ་བྷ་བྷུ་ཡིས་ཁོ་རང་ཉིད་ཀྱི་སེམས་ཀྱི་ཚོར་འདུ་ཕྲ་རགས་རྣམས་ཁྱིམ་
བདག་མ་བྷ་རོ་དྷ་ཡི་ཕྱོགས་ལ་འཁོན་འཛིན་སྡང་སེམས་བྱེད་རྒྱུའི་ཕྱོགས་སུ་གཏན
ནས་འཁོར་མ་བཅུག་པར་མ་ཟད། ཁོ་རང་ཉིད་ཀྱི་ཁྱིམ་ཚང་གི་འཁོར་ཚོགས་
དེའི་ཁྲོད་དུ་འགལ་རྐྱེན་གྱི་རྣམ་པ་མི་འདྲ་བ་དེ་ཚོ་བྱུང་བ་ལ་ཡང་བློ་ཕམ་དང་འགྱོད་
སེམས་གཏན་ནས་མ་བྱས། གང་ཡིན་ཟེར་ན། ཁོས་ནམ་ཞིག་རྒྱ་མཚོ་ཆེན་
པོར་ཕྱོགས་པའི་གཙང་ཆུ་ཆེན་པོའི་རླབས་རྒྱུན་དེ། གློ་བུར་དུ་ཁ་ཞེང་ཆུང་བའི
ཆུ་རྐ་དོགས་མོ་ཞིག་བརྒྱུད་ནས་མདུན་ཕྱོགས་སུ་བརྒྱུག་རྒྱུའི་འགོ་བརྩམས་ཚེ།
འདུལ་སྦྱོང་དཀའ་བའི་ཆུ་ལོག་ཆེན་པོ་ཞིག་དེ་དང་ཆབས་ཅིག་ཏུ་འཕྱུར་ནས་
ཡོང་བ་དང་། དེ་བཅོས་ཐབས་ཀྱི་ཐབས་ལམ་ཉག་གཅིག་ཡོད་པ་ནི། གཙང་
པོ་ཆེན་པོའི་ཆུ་རླབས་དེ་ལ་རྒྱ་ཁྱོན་གུ་ཡངས་པའི་ས་ཞིང་ཐོག་ཏུ་རང་དབང་གི་
སྒོ་ནས་བཞུར་རྒྱུའི་གོ་སྐབས་སྤྲོད་རྒྱུ་དེ་ཡིན་པ་ཁོས་གསལ་པོར་ཤེས་བཞིན་ཡོད་
660-

པར་མ་ཟད། ཁོ་རང་ཉིད་ཀྱི་མི་ཚང་ནང་གི་འཚོ་བ་སྐྱེལ་སྟངས་ཀྱི་ལམ་ལུགས་
དང༌། སྲོལ་རྒྱུན་གྱི་འཚོ་བའི་གོམས་གཤིས་དེ་དག་མི་མངོན་པའི་ཚུལ་དུ་སུའུ་
ཆར་རས་ཐ་ཡི་མཐའ་འཁོར་ན་བསྐོར་ནས་ཡོད་པ་དང༌། དེ་དག་གིས་མོ་ལ་
སུན་གཙེར་ཇི་ལྟར་བྱེད་ཀྱིན་ཡོད་པ་དེ་ཡང་ཁོས་ཤེས་བཞིན་ཡོད་པ་ཞིག་རེད།
དེར་བརྟེན་དེ་ལྟ་བུའི་གནས་ལས་གྲོལ་བར་བྱེད་པའི་སེམས་ཀྱི་ཞི་བདེ་དེ། མོ་
རང་ཉིད་ཀྱི་རང་དབང་གི་བསམ་བློ་ལ་སྟངས་འཛིན་འགོག་རྐྱེན་མ་བྱས་པར།
མོ་རང་ཉིད་ཀྱི་གཉེན་ཉེ་ངོ་མ་རྣམས་དང་ལྷན་དུ་ཁྱིམ་ཚང་དེའི་ཕྱི་རོལ་ནས་རང་
དབང་གི་འཚོ་བ་རུ་ལོངས་སུ་སྤྱོད་འཇུག་རྒྱ་དེ་རེད། དེར་བརྟེན་ཁོའི་སེམས
ཀྱི་ནང་དུ། མོ་རང་ཉིད་ཀྱི་མི་ཚེ་དང་འཚམས་པའི་འཚོ་བ་ཞིག་རང་དབང་
གི་སྒོ་ནས་ལོངས་སུ་སྤྱོད་འཇུག་རྒྱུའི་གྲ་སྒྲིག་སྔ་ས་ནས་ཡོད་ཡོད་པ་ཞིག་རེད།
ཁོ་གཉིས་ཀ་སུ་ཞིག་གི་ཕྱོགས་ནས་ཀྱང་སྐད་ཆ་གང་ཡང་མ་བཤད་པར་
ཆུ་ཚོད་བཅུ་གཅིག་གི་དྲིལ་ཆུང་གྲག་པའི་བར་དུ་ཁུ་སིམ་མེར་བསྡད། དེ་རྗེས་ཕ་
རེ་ཤུ་བྷ་བྷུ་ཡར་ལངས་ཏེ། སུའུ་ཆར་རས་ཐ་ཡི་ལག་པ་ཁོ་རང་ཉིད་ཀྱི་ལག་པའི་
ནང་དུ་བཟུང་ནས་མོ་ཐོག་ཁང་གི་བར་ཁམས་ཀྱི་ར་བའི་སྟེང་དུ་ཁྲིད། ཆུ་འཛིན
གྱི་སྒྲིབ་གཡོག་དང་བྲལ་བའི་རྒྱུ་སྐར་རྣམས་མཁའ་ངོས་ཀྱི་ཟུར་ཞིག་ལ་འཚེར་བཞིན
ཡོད་པའི་སྐབས་སུ། སུའུ་ཆར་རས་ཐ་ཕེ་རེ་ཤུ་བྷ་བྷུ་ཡི་འཁྲིས་སུ་ཡར་ལངས་ནས་
བསྡད་ཅིང༌། ཁོས་ཁ་ཁུ་སིམ་ཞིང་ལྷིང་འཇགས་ཀྱི་མཚན་མོ་དེའི་ཁྲོད་དུ་དཀོན་
མཆོག་ལ་གསོལ་བ་བཏབ་སྟེ། གང་ཞིག་བདེན་པ་མ་ཡིན་པའི་གནས་དེ་དག་ལས་
ང་ཚོ་ཐར་དུ་བཅུག་ནས། ང་ཚོའི་ཚེ་སྲོག་གི་འཚོ་བའི་ཁྲོད་དུ་དྲང་བདེན་གྱི་འོད་
སྟོང་དྲི་མ་མེད་པ་དེ་འཕྲོ་རུ་འཇུག་རོགས། ཞེས་སྨོན་ལམ་བརྒྱབས།། །།
661-

ལེའུ་ཞེ་ལྔ་པ།
ཨ
༄༅། །ཉིན་རྗེས་མའི་ཞོགས་པ་སྔ་པོ་རུ། ནམ་ཞིག་ཧ་རེས་མོ་ཧེས
ནེས་ཀྱིས། ཕེ་རེ་ཤུ་བྷ་བྷུ་བཞག་ནས་གྱེས་ཐོན་བྱེད་རྒྱུའི་སྟ་གོན་ལ་ཉེ་བར་ཞུགས་
པའི་སྐབས་སུ། ཁོ་ལ་རྒན་གཞོན་གོ་རིམ་གྱི་བརྩི་འཇོག་ལྟར་དུ་ཁོང་གི་བཀའ་
ལ་བརྩི་འཇོག་དང་ལེན་བྱས་ཏེ་ཁོའི་ཞབས་ཀྱི་དྲུང་དུ་མགོ་བོས་གཏུགས་ཤིང་།
སྐབས་དེར་ཕེཕ་རེ་ཤུ་བྷ་བྷུ་ཡིས་མགྱོགས་མྱུར་གྱི་ངང་ནས་མོས་ཁོ་རང་ཉིད་ཀྱི་རྐང་
པ་ལ་སྤྱི་བོས་གཏུགས་བཞིན་ཡོད་པ་ལས་ཕྱི་ནུར་ཞིག་བརྒྱབས་ཏེ། ཤིན་ཏུ་
ཁ་སྐྱེངས་པའི་ཚུལ་གྱིས། ཁྱོད་ཀྱིས་ང་ལ་དེ་ལྟར་མ་བྱེད་རོགས་གནང༌། ཞེས་
སྐད་ཤུགས་ཆེན་པོ་ཞིག་བརྒྱབས།
ཧ་རེས་མོ་ཧེས་ནེས་ཀྱིས་མིག་གཉིས་ཀ་མཆི་མ་ཡིས་གང་བཞིན་དུ་ངག་
ནས། ངའི་ལུས་རྟེན་འདི་དང་ཚེ་རབས་གཞན་དུ་ཡང་ཁྱོད་ཀྱི་བཀའ་དྲིན་གྱི་
གཟིགས་སྐྱོང་དེའི་དྲིན་ལན་འཇལ་ཐུབ་རྒྱུ་མ་རེད། ཁྱོད་ཀྱིས་ང་ལྟ་བུའི་སེམས་
ཅན་བསོད་ནམས་དམན་པ་ཞིག་ལ་ཡང་ཚེ་སྲོག་གི་འཚོ་བ་ཞིག་བསྐྱལ་རྒྱུ་ཡོད་
663-

པ་བྱས་པ་རེད། སྐྱེ་བོ་སུ་ཞིག་གིས་དེ་འདྲ་བྱེད་ཐུབ་རྒྱུ་རེད་དམ། མཐའ་ན་
ཁོང་ཚོ་ལ་དེ་ལྟར་བྱེད་རྒྱུའི་འདོད་པ་ཡོད་ནའང་ཚུལ་ཇི་ལྟར་ཁོང་ཚོས་བྱ་བ་དེ་
བསྒྲུབ་ཐུབ་རྒྱུ་རེད་དམ། འོན་ཀྱང་དཀོན་མཆོག་དེ་ཁྱོད་ལ་ཐུགས་དགྱེས་ཚོར
ཆེན་པོ་ཡོད་པ་དེ་ལ་བརྟེན་ནས། ཁྱོད་ཀྱིས་ང་ལྟ་བུ་ཞིག་གི་ཚེ་སྲོག་གི་ཉེན་ཁ་
ཡང་སྐྱོབ་ཐུབ་རྒྱུ་ཡོད་པ་རེད་ཅེས་སྨྲས།
ཕ་རེ་ཤུ་བྷ་བྷུ་ཡི་སེམས་ལ། སྐད་ཆ་དེ་ཡིས་དཀའ་སྡུག་གི་ཟུག་རྔུ་ཤུགས་
དྲག་པོ་ཞིག་སྐྱེས་བཅུག་པར་བརྟེན། ཁོས་ཤབ་ཤུབ་ཏུ་ངག་ནས། ངས་མི་
དཀྱུས་མ་ཞིག་གིས་བསྒྲུབ་ཐུབ་རྒྱུ་ཞིག་ལས་གཞན་གང་ཡང་བྱེད་ཐུབ་མེད་པ
ཞིག་རེད། འདི་ཚོ་ཚང་མ་སུའུ་ཆར་རས་ཐ་ཡི་་་
ཞེས་པའི་སྐབས་དེར། ཧ་རེས་མོ་ཧེས་ནེས་ཀྱིས་ཁོ་ལ་སྐད་ཆའི་མཇུག་
རྫོགས་མ་བཅུག་པར། ངས་ཤེས་སོང་། ངས་ཤེས་སོང། འོན་ཀྱང་རཱ་དྷ་ར་
ནེས། མོ་རང་ཉིད་ཀྱང་ཁྱོད་ཀྱི་རེད། མོས་གང་ཞིག་བྱས་པ་དེ་ཁྱོད་ཀྱིས་
བྱས་པ་དང་གཅིག་པ་རེད། ནམ་ཞིག་མོའི་ཨ་མ་འདས་གྲོངས་སུ་ཕྱིན་པའི་
རྗེས་ལ། མོ་རང་གི་ཨ་ཕ་དང་ལྷན་དུ་ཡང་ཡུན་རིང་པོར་འཚོ་བ་བསྐྱལ་མ་
ཐུབ་པར་ཁོ་ཡང་མོའི་བསོད་ནམས་ཀྱི་ར་བ་ལས་ཤོར་བ་རེད། ངའི་སེམས་
ཀྱི་ནང་ལ། མོ་ལ་ཏན་ཏན་བསོད་ནམས་དམན་པའི་ལས་ངན་པའི་ནག་ཉེས་
ཀྱི་ཁྲིམས་ཕོག་ཡོད་རྒྱུ་རེད་བསམ་བྱུང་། དཀོན་མཆོག་གིས་མོ་བཀྲ་མ་ཤིས་
པའི་རྐྱེན་ངན་དེ་འདྲ་ཞིག་གི་འོག་ཏུ་ལྷུང་བའི་ཚེ། ཐུགས་རྗེའི་བྱིན་རླབས་ཀྱིས་
ཚུལ་ཇི་ལྟར་བརླབས་ཚུལ་དེ། ངས་ག་འདྲ་ཞིག་བྱས་ནས་ཤེས་ཐུབ་རྒྱུ་རེད་
དམ། ནམ་ཞིག་ང་གནས་ངེས་མེད་དུ་འཁྱམ་ཉུལ་བྱས་ནས་ཡོང་བའི་མཐའ་
664-

མཇུག་ཏུ། ང་གནས་འདིར་འབྱོར་བ་དང་ངས་ཁྱོད་ཉིད་ངོ་ཤེས་པ་རེད། དེ་
རྗེས་ངས་དཀོན་མཆོག་གིས་ང་ལ་ཡང་ཏན་ཏན་སྙིང་རྗེ་ཞིག་སྐྱེས་ཡོད་པ་ཤེས་
སོང་། ཞེས་སྨྲས།
སྐབས་འདིར་སླེབས་དུས་བྷི་ནོ་ནང་དུ་ཡོང་ནས། ཨ་ནེ། ཨ་མ་ཁྱོད་
གདན་འདྲེན་བྱེད་རྒྱུའི་ཆེད་དུ་འདིར་ཡོང་ཡོད། ཅེས་གསལ་བཤད་བྱས།
སུའུ་ཆར་རས་ཐ་འཚབ་ཚུབ་ཀྱི་ཁྲོད་དུ་ཡོངས་སུ་ཚུད་དེ། མོ་གང་དུ་
ཡོད་དམ། ཞེས་སྐད་ཅོར་ཤུགས་ཆེན་པོ་ཞིག་བརྒྱབས།
བྷི་ནོ་ཡིས། འོག་ཤོད་དུ་ཁྱོད་ཚོའི་ཨ་མ་དང་ལྷན་དུ་ཡོད། ཅེས་སྨྲས།
སྐབས་དེར་སུའུ་ཆར་རས་ཐ་བྲེལ་ཚུབ་དང་བཅས་འོག་ཤོད་དུ་ཕྱིན། ཕེ་
རེ་ཤུ་བྷ་བྷུ་ཡིས་ཧ་རེས་མོ་ཧེས་ནེས་ལ། ང་སྔོན་དུ་ཕྱིན་ནས་ཁྱོད་ཀྱི་ཁང་པ་གསར་
པའི་ནང་ལ་མཐུན་རྐྱེན་དགོས་མཁོ་ག་རེ་གྲ་སྒྲིག་བྱེད་དགོས་མིན་གྱི་ཐོག་ལ་སྟངས་
འཛིན་བྱེད་དུ་འགྲོ་རྒྱུ་ཡིན། ཞེས་སྨྲས་ནས་ཁོ་ཕྱི་ལ་ཐོན།
ནམ་ཞིག་ཁོ་ཁང་པ་གསར་པ་དེར་ཕྱིན་ནས་ཡོད་པའི་སྐབས་སུ། བྷི་
ནོ་ཡིས་ཐེ་ཚོམ་དང་བློ་རྩེ་གཉིས་ཀྱི་ངང་ནས། ཨ་ནེ། ངས་ཁྱོད་ལ་ཁང་པ་
ཞིག་ཡོད་པ་ནམ་ཡང་ཐོས་མ་མྱོང་། ཞེས་སྨྲས།
ཧ་རེས་མོ་ཧེས་ནེས་ཀྱིས། ངའི་བུ། ངས་ཀྱང་ཉི་མ་དེ་རིང་ལ་ཐུག་གི་
བར་དུ་གཏན་ནས་གོ་མ་མྱོང་། དེ་ཕེ་རེ་ཤུ་བྷ་བྷུ་གཅིག་པུས་ཤེས་ཀྱིན་ཡོད་པ་
དང་། དེ་ཕར་བལྟས་ན་རྭ་དྷ་ར་ནེས་ལ་དབང་གི་ཡོད་པ་འདྲ། ཞེས་སྨྲས།
ནམ་ཞིག་བྷི་ནོ་ཡིས་དེའི་སྐོར་ཚང་མ་ཐོས་པའི་ཚེ་ཁོའི་ངག་ནས། ངའི་
སེམས་ལ་མཐའ་མཇུག་ཏུ་བྷི་ནོ་འཛམ་གླིང་འདིའི་ནང་གི་སྐྱེ་བོ་གང་ཡང་རུང་
665-

བ་ཞིག་ལ་བེད་སྤྱོད་ཏོག་ཙམ་ཞིག་ཡོད་པ་ཞིག་ཏུ་འགྱུར་རྒྱུ་རེད་སྙམ་བྱུང༌། འོན་
ཀྱང་ད་ཆར་ངས་ང་ལ་དགའ་ཚོར་ཆེ་བའི་གོ་སྐབས་དེ་འཐོབ་ཀྱིན་མེད་པ་ཤེས་
ཀྱིན་འདུག ཉི་མ་དེ་རིང་ལ་ཐུག་གི་བར་དུ་ངས་རང་ཉིད་ཀྱི་ཨ་མའི་ཆེད་དུ་
ཡང་བྱ་བ་གང་ཞིག་ཀྱང་བསྒྲུབ་ཐུབ་མེད་པར་མ་ཟད། མོས་དུས་རྟག་ཏུ་ང་
ལ་ཚུར་མཐུན་རྐྱེན་དགོས་མཁོ་བསྒྲུབས་ཏེ་གཡོག་པོར་བརྒྱུགས་བསྡད་པ་རེད།
དེ་བཞིན་དུ་ངའི་ཨ་ནེ་ལ་ཡང་ཕར་བལྟས་ན། ཕན་ཐོགས་གང་ཡང་བསྒྲུབ་
མ་ཐུབ་པ་ལྟ་བུ་ཞིག་རེད། འོན་ཀྱང་མོའི་བྱམས་བརྩེའི་གཟིགས་པ་ཅི་ཙམ་
ཞིག་ང་ལ་ཐོབ་པ་དེས། འདོད་པ་ཡོངས་སུ་ཚིམས་པར་བྱེད་རྒྱུ་དེ་རེད། ངའི་
ལས་དབང་གིས་གཞན་གྱི་བྱམས་བརྩེ་ཚུར་ཐོབ་པ་ལ་ངོས་ལེན་བྱེད་རྒྱུ་མ་
གཏོགས། རང་གི་བརྩེ་བ་དེ་སྐྱེ་བོ་གཞན་ལ་སྤྲོད་རྒྱུ་ལ་མོས་མཐུན་བྱེད་ཀྱིན་
མེད་པ་ངས་ཤེས་ཀྱིན་འདུག ཅེས་བཤད།
དེ་རྗེས་དུས་ཡུན་འཁྱུག་ཙམ་ཞིག་སོང་བའི་རྗེས་སུ། ཨ་ནན་དྷ་མོ་ཡེས་
ལོ་ལི་ཏཱ་དང་སུའུ་ཆར་རས་ཐ་གཉིས་ཀྱིས་བསྐྱལ་ནས་ཐོག་ཁང་དུ་འབྱོར། ཧ་
རེས་མོ་ཧེས་ནེས་མོའི་མདུན་དུ་འཚམས་འདྲི་བྱེད་དུ་ཡོང་བ་དང་ཆབས་ཅིག་
ངག་ནས། ནམ་ཞིག་དཀོན་མཆོག་གིས། ཁོང་གི་ཐུགས་རྗེའི་གཟིགས་སྐྱོང་
གཞན་ལ་གསོལ་རས་སུ་གནང་བའི་མཚམས་སུ་སླེབས་སྐབས། ཁོང་དེའི་ཐོག་
ལ་སེར་སྣ་ཡོད་པ་ཞིག་མ་རེད། གཅེན་མོ། དེ་རིང་ང་ལ་ཁྱོད་ང་རང་ཉིད་
ཀྱི་ཆེད་དུ་ཐོབ་པ་རེད། ཅེས་བརྗོད་པ་དང་ཆབས་ཅིག་མོས་ཨ་ནན་དྷ་མོ་ཡེས་
ཀྱི་ལག་པ་ནས་འཇུས་ཏེ། མོ་རང་ཉིད་ཀྱི་འཁྲིས་སུ་མར་སྡོད་དུ་བཅུག
ཧ་རེས་མོ་ཧེས་ནེས་ཀྱིས་སྐད་ཆའི་འཕྲོ་བསྐྱངས་ཏེ། གཅེན་མོ། བྷི་ནོ་ལ་
-666-

ཁྱོད་ཀྱི་སྐོར་མ་གཏོགས་སྐད་ཆ་གཞན་གང་ཡང་བརྗོད་རྒྱུ་མི་འདུག ཅེས་སྨྲས།
ཨ་ནན་དྷ་མོ་ཡེས་གད་མོ་ཞིག་ཤོར་བ་དང་ཆབས་ཅིག དེ་ཁོ་བྱིས་པ་
རླུང་ཆུང་ཡིན་དུས་ནས་བཟུང་ཁོ་རང་ཉིད་ཀྱི་གཤིས་ཀ་ཞིག་ཏུ་གྱུར་ཡོད་པ་ཞིག་
རེད། ནམ་ཞིག་ཁོ་ལ་བརྗོད་གཞི་དང་བ་འདྲེན་པ་ཞིག་གི་ཐོག་ལ་སྐད་ཆ་བཤད་
རྒྱུའི་གོ་སྐབས་ཐོབ་ཚེ། ཁོས་དེ་ནམ་ཡང་སྣང་མེད་དུ་འཇོག་མི་སྲིད་པ་ཞིག་
རེད། མི་རིང་བར་དེ་ཁོའི་ཨ་ནེའི་རེས་མོས་སུ་འབབ་རྒྱུ་ཡིན་པ་ངས་ཁྱོད་ལ་
ཁ་ཚོན་བཅད་ནས་བཤད་ཐུབ་པ་འདུག ཅེས་སྨྲས།
བྷི་ནོ་ཡིས་སྐད་ཤུགས་མཐོན་པོའི་སྒོ་ནས། དེ་དངོས་གནས་བདེན་པ་
རེད། དེར་བརྟེན་སྔ་ས་ནས་སྔོན་བརྡ་བཏང་ན་ཡག་གི་རེད། ང་ལ་ངའི་ཨ་
ནེ་དེ་ངའི་མི་ཚེའི་སྨད་ཀྱི་ཆ་ལ་རག་པར་མ་ཟད། དེ་ཡང་རང་འགུལ་གྱི་སྒོནས་
ཐོབ་པ་རེད། ལོ་འདི་དག་གི་རིང་ལ་ངས་མོ་ལ་གཡོ་སྒྱ་མགོ་སྐོར་བཏང་ནས་
བཞག་པ་ཡིན་དུས། ད་ཆར་ངས་ངེས་པར་དུ་མོ་བེད་སྤྱོད་ཅི་ཙམ་གཏོང་ཐུབ་
པའི་གོ་སྐབས་ལེན་དགོས་པ་ཞིག་རེད། ཅེས་བཤད།
ཨ་ནན་དྷ་མོ་ཡེས་ཀྱིས་ལོ་ལི་ཏྭ་ཡི་ཕྱོགས་ལ་གཅིག་བལྟས་པ་དང་ཆབས་
ཅིག་གོ་རྒྱུ་ཡོད་པའི་འཛུམ་མདངས་ཤིག་དང་ལྷན་དུ། ང་ཚོའི་བྷི་ནོ་ལ་ཁོ་རང་
ཉིད་ལ་ཅི་ཞིག་དགོས་ཀྱིན་ཡོད་པ་དེ་ངོ་ཤེས་ཀྱིན་ཡོད་པ་ཙམ་ཞིག་མ་ཡིན་པར།
ཁོས་རང་ཉིད་ལ་ཅི་ཞིག་ཐོབ་པའི་དངོས་པོ་དེ་དག་གཟབ་གཟབ་བྱས་ཏེ་བདག་
པོ་ཡག་པོ་རྒྱག་རྒྱུའི་ཐབས་ལམ་དེ་ཡང་ཤེས་ཀྱིན་ཡོད་པ་ཞིག་རེད། ཁོས་ཁྱོད་
ཚོ་ཚང་མ། རྨི་ལམ་གྱི་འཆར་སྣང་མ་ཡིན་པའི་བཀྲ་ཤིས་པའི་བསོད་ནམས་
ཀྱི་ལས་དབང་ལྟ་བུའི་རིན་ཐང་ཆེན་པོ་ཅན་ཤ་སྟག་ཏུ་བརྩི་བཞིན་ཡོད་པ་ངས་
- 667-

མ་ཤེས་པ་སྲིད་རྒྱུ་རེད་དམ། དེར་བརྟེན། ཁོས་ཁྱོད་ཚོ་ངོ་ཤེས་ནས་ཕན་ཚུན་
འདྲིས་པོ་བྱུང་ཡོད་པ་དེ་ངས་ངོ་ཤེས་ཚེ། ངའི་སེམས་ཀྱི་དགའ་སྤྲོ་དེ་ངས་ཁྱོད་
ཚོ་ལ་བརྗོད་མི་ཐུབ་པ་ཞིག་དང་། དེས་ཁོ་སྔར་དང་མ་འདྲ་བའི་མི་ཞིག་ཏུ་བསྐྲུན་
ཡོད་པ་དེ། ཁོ་རང་ཉིད་ཀྱིས་ཀྱང་ཤེས་ཀྱིན་ཡོད་པ་ཞིག་རེད། ཅེས་སྨྲས།
ལོ་ལི་ཏཱ་ཡིས་དེ་ལ་ལན་ཞིག་རྒྱག་རྒྱུའི་ཐོག་ལ་འབད་བརྩོན་བྱས་ནའང་།
མོས་སྐད་ཆ་ཅི་ཞིག་བཤད་རྒྱུའི་ཕྱོགས་ལ་མོ་མགོ་འཐོམ་པར་གྱུར་བའི་སྐབས་
སུ། སུའུ་ཆར་རས་ཐ་མོ་གཉན་འཕྲང་གི་གནས་སུ་ལྷུང་ཡོད་པ་ལས་སྐྱོབ་པའི་
ཆེད་དུ་ཐོན་པ་དང་ལྷན་ཅིག་ཏུ་ངག་ནས། བྷི་ནོ་ཡིས་མི་ཚང་མའི་ཐོག་གི་བཟང་
སྤྱོད་ཀྱི་རྣམ་པ་དེ་མཐོང་ཐུབ་ཀྱིན་ཡོད་པ་རེད། དེར་བརྟེན་ཁོ་ལ་ཁོའི་གྲོགས་
པོ་རྣམས་ཀྱི་བཟང་ཕྱོགས་ཀྱི་དགའ་ཚོར་ཐོག་ལ་རང་དབང་དུ་འཇུག་རྒྱུའི་ཐོབ
ཐང་རག་པ་རེད། དེ་ཚོ་མང་ཆེ་བ་ཁོ་རང་ཉིད་ཀྱི་རྣམ་དཀར་གྱི་དགེ་རྩ་ལ་བརྟེན་
ནས་བྱུང་བ་ཞིག་རེད། ཅེས་བཤད།
བྷི་ནོ་ཡིས། ཨ་མ། ཞེས་བརྗོད་པ་དང་བསྟུན་རང་གི་ཨ་མའི་གོང་གི་
སྐད་ཆའི་ཁ་ཕྱོགས་གཞན་དུ་བསྒྱུར་འདོད་ནས། ཕྱི་རོལ་གྱི་འཇིག་རྟེན་ན་འཚོ་
བའི་སྐྱེ་བོ་རྣམས་ཀྱིས་ཁྱོད་ཀྱི་བྷི་ནོ་དེ། ཁྱོད་ཀྱིས་ཁོའི་སྟེང་དུ་གཞན་གྱི་རྣ་བ་སུན་
འཇུག་པའི་འགྲེལ་བཤད་མང་པོ་བརྒྱབས་པ་ལྟར་གྱི་སེམས་ཅན་ཡིད་ངོར་འཐད་
པ་ཞིག་ཏུ་ལྟད་མོ་ལྟ་མཁན་དང༌། ངོས་འཛིན་བྱེད་མཁན་ཡོད་པ་མ་རེད། ངས་
ཁྱོད་ལ་ཐེངས་མང་པོ་ཞིག་ལ་དེའི་སྐོར་དེ་གསལ་པོ་བྱེད་འདོད་ཀྱི་འདུན་པ་བྱུང་།
འོན་ཀྱང་ངའི་ཁེངས་དྲེགས་རློམ་སེམས་དེ་གནས་དེའི་ཁྲོད་དུ་ལངས་ནས་བསྡད་
འདུག མཐའ་མཇུག་ཏུ། ངའི་སེམས་ལ་ངས་ཉེས་སྐྱོན་ཆེ་བའི་ལྐོག་གྱུར་གྱི་ལུང་
-668-

བསྟན་དེ་མུ་མཐུད་དུ་ཉར་ཐུབ་རྒྱུ་མ་རེད་བསམ་བྱུང་། ཨ་མ། ད་ལྟ་ང་ཚོའི་ཁ་
བརྡ་ཡི་བརྗོད་གཞི་གཞན་ཞིག་གི་ཐོག་ཏུ་འགྲོ་ཆོག་པ་གྱིས། ཞེས་སྨྲས།
དུས་ཀྱི་བརྒྱུད་རིམ་འདི་འདྲ་ཞིག་ལ་སླེབས་པའི་སྐབས་སུ་ཏི་ཤ་ཡིས་ཉེ་
ཆར་རང་ཁོ་ལ་ཐོབ་པའི་ཁོའི་ཉེར་མཁོའི་དངོས་པོ་སྟེ། ཁོའི་ཁྱི་ཕྲུག་གསར་པ་
དེ་ལག་པ་གཉིས་ཀྱི་བར་དུ་བཟུང་པ་དང་ཆབས་ཅིག་ཐོག་ཁང་དུ་འབྱོར། ཁོའི་
ལག་ཏུ་ཅི་ཞིག་ཁྱེར་ནས་ཡོད་པ་མཐོང་བའི་སྐབས་སུ། ཧ་རེས་མོ་ཧེས་ནེས་
འཇིགས་དངངས་དང་བཅས་ཕྱིར་འཁུམས་ཏེ། ཁོ་ལ་ཞི་འཇམ་གྱི་འབོད་སྐུལ་
དང་འབྲེལ་བའི་སྒོ་ནས། སྭཱ་ཏི་ཤ། ངའི་སྙིང་ཉེ། ཁྱི་དེ་ཕར་འཁྲིད་རོགས།
གཅེས་ཕྲུག ཁྱོད་ཀྱིས་ཏན་ཏན་དེ་ཕར་འཁྲིད་ངེས་རེད། ཁོ་ང་ལ་སྙིང་བརྩེ
བའི་བུ་ཡག་པོ་ཞིག་མ་རེད་དམ། ཞེས་སྨྲས།
སཱ་ཏི་ཤ་ཡིས་གནས་ལུགས་འགྲེལ་བརྗོད་བྱས་ཏེ། ཨ་ནེ། འདིས་
ཁྱོད་ལ་རྨས་སྐྱོན་གང་ཡང་གཏོང་གི་མ་རེད། ཁོ་ཁྱོད་ཀྱི་ཁང་མིག་ནང་ལ་ཡང་
འཛུལ་རྒྱུ་མ་རེད། གལ་ཏེ་ཁྱོད་ཀྱིས་ཁོ་ལ་བྱམས་པོ་ཏོག་ཙམ་ཞིག་བྱས་པ་
ཡིན་ན། ཁོ་ཧ་ཅང་ཁ་ཁུ་སིམ་པོ་བྱས་ནས་འདུག་རྒྱུ་རེད། ཅེས་སྨྲས།
ཧ་རེས་མོ་ཧེས་ནེས་ལག་པས་ཐུག་མི་རུང་བའི་ཁྱི་དེ་ལས་རྒྱང་ཐག་ཇེ་
རིང་དང་ཇེ་རིང་བྱས་ཏེ་ཕྱི་ནུར་བརྒྱབས་པ་དང་ཆབས་ཅིག་ནན་སྐུལ་གྱི་སྒོནས།
མི་དགོས། སྙིང་ཉེ། ཁྱི་དེ་ཕར་ཁྲིད་ན་ང་ལ་དེ་ཡག་པོ་འདུག ཅེས་སྨྲས།
དེ་རྗེས་ཨ་ནན་དྷ་མོ་ཡེས་ཀྱིས་སཱ་ཏི་ཤ་དང་ཁོའི་ཁྱི་ཕྲུག་གཉིས་མཉམ་
དུ་མོའི་མདུན་དུ་ཚུར་འཐེན་པ་དང་འབྲེལ། ཁྱི་ཕྲུག་དེ་མོའི་པང་དུ་བླངས་
ནས། དེས་ན་ཁྱོད་རང་སཱ་ཏི་ཤ་ཡིན་པ་འདྲ། ཁྱོད་རང་ང་ཚོའི་བྷི་ནོ་ཡི་
669-

གྲོགས་པོ་ཡིན་ནམ། ཞེས་དྲིས།
སཱ་ཏི་ཤ་ཡིས། བྷི་ནོ་ཡི་གྲོགས་པོ་ཡིན། ཞེས་བརྗོད་རྒྱུ་ལ་རྒྱུ་མཚན་
མེད་པའི་གནད་འགག་གང་ཡང་མ་མཐོང་བར་ཐེ་ཚོམ་གྱི་རྟགས་མཚན་ཙམ་
ཡང་མེད་པར། ཡིན། ཞེས་སྨྲས། དེ་རྗེས་ཁོས་ཨ་ནན་དྷ་མོ་ཡེས་ཀྱི་ཕྱོགས་
ལ་མིག་ཅེར་ནས་ཡར་ལངས་བསྡད་པའི་སྐབས་སུ། མོས་ཁོ་ལ་མོ་བྷི་ནོ་ཡི་ཨ་
མ་ཡིན་པའི་སྐོར་འགྲེལ་བཤད་བརྒྱབས།
སུའུ་ཆར་རས་ཐ་ཡིས་རང་གི་གཅུང་པོ་ལ་བླང་དོར་སྐྱོན་སེལ་གྱི་སློབ་སྟོན་
འོག་ནས། སྐུ་ཞབས་སྐད་ཆའི་སྒམ་ཆུང་། ཨ་མ་ལ་གུས་འདུད་ཕྱག་འབུལ་
ཞུས། ཞེས་སྨྲས། སྐབས་དེར་སཱ་ཏི་ཤ་ཁ་སྐྱེངས་པོ་བཟོས་པ་དང་ཆབས་ཅིག
ཁོས་མོ་ལ་གུས་འདུད་ཕྱག་འབུལ་བྱེད་རྒྱུའི་འགོ་བཙུགས།
དུས་སྐབས་དེར་ཁྱིམ་བདག་མ་བྷ་རོ་དྷ་གནས་དེར་སླེབས་ཤིང་། ཧ་
རེས་མོ་ཧེས་ནེས་ལ་མཐའ་ན་སྣང་འཇོག་ཙམ་ཡང་མ་བྱས་པར། ཨ་ནན་དྷ་
མོ་ཡེས་ལ་ཞལ་ཏོག་བསྙེན་བཀུར་ཅི་ཞིག་ཕུལ་ན་འགྲིག་པའི་སྐོར་སྐད་ཆ་དྲིས།
ཅུང་ཟད་ཅིག་གི་རྗེས་ལ་མོས། ང་ལ་ཅི་ཞིག་ཟ་རྒྱུའི་ཕྱོགས་ལ་བཟང་ངན་དབྱེ་
འབྱེད་གྱི་རྣམ་རྟོག་གང་ཡང་མེད། འོན་ཀྱང་ད་ལྟ་ང་ལ་གང་ཡང་དགོས་མཁོ་
མི་འདུག ཐུགས་རྗེ་ཆེ། གྷོ་ར་ཚུར་ལོག་རྗེས་ང་ཚོས་ཕལ་ཆེར་ཁྱོད་ཀྱིས་སྣེ་
ལེན་མགྲོན་བསུ་བྱས་པ་དེ་ལ་བརྩི་བཀུར་དང་ལེན་བྱེད་ཆོག་པ་གྱིས། ཞེས་
སྨྲས། གང་ཡིན་ཟེར་ན། ཨ་ནན་དྷ་མོ་ཡེས་གྷོ་ར་མེད་པའི་སྐབས་དེར་ཁོའི་
འདོད་མོས་དང་རྒྱབ་འགལ་དུ་འགྲོ་སྲིད་པའི་བྱ་བ་གང་གི་ཐོག་ལ་ཡང་གཏན་
ནས་འཇུག་འདོད་མེད་པའི་རྒྱུ་མཚན་གྱིས་རེད།
-670-

དེ་རྗེས་བྷ་རོ་དྷ་ཡིས་བྷི་ནོ་ཡི་མདུན་ཕྱོགས་སུ་བལྟས་ནས། བྷི་ནོ་བྷ་བྷུ།
ཁྱོད་རང་ཡང་འདིར་བསྡད་འདུག ངས་ཁྱོད་རང་སླེབས་ཡོད་པ་ཤེས་མ་སོང་།
ཞེས་སྨྲས།
བྷི་ནོ་ཡིས་དགྲ་ལན་འཁོན་འཇལ་གྱི་ཚུལ་དུ། ང་ད་ལྟ་རང་ཁྱོད་ལ་ང་འདིར་
སླེབས་ཡོད་པ་དེ་ཤེས་སུ་འཇུག་རྒྱུའི་ཆེད་དུ་ཡོང་བ་ཡིན། ཞེས་ལན་བརྒྱབས།
བྷ་རོ་དྷ་ཡིས། རེད། ཁྱོད་རང་ཆེད་མངགས་ཀྱིས་གདན་འདྲེན་བྱས་
པའི་སྐུ་མགྲོན་ཞིག་ཡིན་ནའང་། ཁྱོད་ཀྱིས་ཁ་རྩང་ང་ཚོ་བཞག་ནས་བྲོས་འདུག
དེ་རིང་མགྲོན་འབོད་མེད་པའི་ཐོག་ནས་ཁྱོད་ང་ཚོ་དང་མཉམ་དུ་ཞོགས་ཇ་ལ་
རོལ་རྒྱུའི་ཐོག་ལ་ཁྱོད་ཀྱིས་སྐད་ཆ་ག་རེ་ཞིག་བཤད་རྒྱུ་ཡིན་ནམ། ཞེས་སྨྲས།
བྷི་ནོ་ཡིས། དེ་ལྟར་ཞུགས་ན། དེ་དེ་བས་ཀྱང་མགྲོན་འབོད་སྣེ་ལེན་
བྱས་པ་ཞིག་ཏུ་འགྱུར་རྒྱུ་རེད། རྔན་པ་ཆུང་ཆུང་ཞིག་ཐོབ་པ་ཡིན་ནའང་། དེ་
རྒྱུན་ལྡན་གྱི་ཉིན་རེའི་གླ་ཆ་ལས་དགའ་ཚོར་ཆེ་བ་ཡོང་གི་རེད། ཅེས་བཤད།
ཧ་རེས་མོ་ཧེས་ནེས་ཁ་བརྡ་ལབ་གླེང་དེའི་སྐོར་ལ་མངོན་གསལ་དོད་པོའི་
སྒོ་ནས་མགོ་འཐོམ་པར་གྱུར་བ་དང་། དེ་རྗེས་མོའི་སེམས་ལ། བྷི་ནོ་ལ་ཁྱིམ་
ཚང་དེའི་ནང་ནས་བཟའ་བཏུང་གི་འཚོ་བ་ལ་རོལ་རྒྱུའི་གོམས་གཤིས་ཡོད་པར་
མ་ཟད། ད་དུང་དེའི་ཐོག་ལ་འདིར་ཨ་ནན་དྷ་མོ་ཡེས་ཀྱང་ཡོད་ནའང་། མོ་
ཕར་བལྟས་ན་རང་གི་སྐྱེ་ས་རུས་ཁུངས་ཀྱི་སྐོར་ལ་བཟང་ངན་དབྱེ་འབྱེད་ཀྱི་ཐེ་
ཚོམ་དང་སོམ་ཉི་སོགས་ཀྱི་རྣམ་རྟོག་མེད་པ་འདྲ་སྙམ་ནས་མོ་སྤྱོད་པ་དེ་དག་ལ་
འདོད་མོས་ཆེར་མ་བྱུང་བར། དེ་ལས་རྒྱང་རིང་དུ་བཀྱེད།
ནམ་ཞིག་བྷ་རོ་དྷ་ཁང་མིག་དེ་ལས་ཐོན་ཟིན་པའི་རྗེས་སུ། མོས་རང་
671-

ཉིད་ལ་གདེང་ཚོད་ཆེར་མེད་པའི་སྒོ་ནས་ཅི་མི་སྙམ་པར། གཅེན་མོ། ཁྱོད་
རང་གི་ཁྱོ་ག་དེ། ཞེས་པའི་སྐབས་སུ་ཨ་ནན་དྷ་མོ་ཡེས་ཀྱིས། ངའི་ཁྱོ་ག་དེ་
ཧིན་དྷུ་བ་དམ་དྲག་ཚ་བོ་ཞིག་རེད། ཅེས་ལན་བརྒྱབས།
ཧ་རེས་མོ་ཧེས་ཞེས་སྐད་ཆ་དེ་ལ་ཡ་མཚན་ཞིང་ཧོན་འཐོར་བར་གྱུར་བར་
མ་ཟད། དེ་ཕྱིར་མངོན་གསལ་དུ་གྱུར་བར་བརྟེན་ཨ་ནན་དྷ་མོ་ཡེས་ཀྱིས་མོ
ལ་དེའི་ཐོག་ལ་འགྲེལ་བཤད་རྒྱག་དགོས་བྱུང་། དེར་བརྟེན་ཨ་ནན་དྷ་མོ་ཡེས་
ཀྱིས་མོ་ལ། གཅུང་མོ། དུས་ཡུན་རིང་པོ་ཞིག་གི་རིང་ལ། སྤྱི་ཚོགས་ཀྱི
ཚོགས་སྡེ་དེ་འཛམ་གླིང་འདིའི་ནང་གི་ཆེས་གནད་འགག་ཆེ་བ་ལྟ་བུ་ཞིག་ང་ལ་
མངོན་གྱིན་ཡོད། དེར་བརྟེན་ངས་སྤྱི་ཚོགས་ཀྱི་སྒྲིག་གཞི་ལམ་ལུགས་སོགས་
ལ་གུས་བཀུར་བརྩི་འཇོག་བྱས་པ་ཡིན། འོན་ཀྱང་ཉི་མ་གཅིག་ལ། དཀོན་
མཆོག་ཁོང་རང་ཉིད་མངོན་སུམ་དུ་ཕེབས་ནས། ང་ལ་སྤྱི་ཚོགས་ཀྱི་ཡུལ་སྲོལ་
ལམ་ལུགས་སོགས་ལ་གུས་བཀུར་བརྩི་འཇོག་བྱེད་གཏན་ནས་བཅུག་མ་སོང༌།
ཁོང་རང་ཉིད་དངོས་སུ་བྱོན་ནས། ངའི་སྐྱེ་ས་རུས་ཁུངས་དེ་ཕྱིར་འཁྱེར་བའི་
ཉི་མ་དེ་ནས་བཟུང༌། ངའི་སེམས་ལ། སྐྱེ་བོ་གཞན་དེ་ཚོས་ང་ལ་བསམ་
ཚུལ་ཅི་འདྲ་ཞིག་འཛིན་རྒྱུ་ཡིན་ནམ་སྙམ་པའི་སྐྲག་སྣང་དེ་མཇུག་བསྡུས་སོང་།
ཞེས་སྨྲས།
ཧ་རེས་མོ་ཧེས་ནེས་ཀྱིས། དེས་ན་ཁྱོད་ཀྱི་ཁྱོ་ག་དེ་ཅི་འདྲ་ཞིག་རེད་དམ།
ཞེས་དྲིས། གོང་དུ་འགྲེལ་བཤད་བྱས་པའི་སྐད་ཆའི་དོན་དག་དེ་རྟོགས་པའི་
བསམ་བློའི་གོ་རྟོགས་གང་ཡང་མོ་ལ་མེད་པ་ཞིག་རེད།
ཨ་ནན་དྷ་མོ་ཡེས་ཀྱིས། ངའི་ཁྱོ་ག་དེ་ངའི་ཀུན་སྤྱོད་འཁྱེར་སྟངས་དེའི་
-672-

ཐོག་ལ་འདོད་མོས་ཡོད་པ་ཞིག་མ་རེད། ཅེས་བཤད།
ཧ་རེས་མོ་ཧེས་ནེས་ཀྱིས། དེས་ན་ཁྱོད་ཀྱི་བུ་ཕྲུག་རྣམས། ཞེས་དྲིས།
ཨ་ནན་དྷ་མོ་ཡེས་ཀྱིས། ཁོང་ཚོ་ཡང་དེ་ལ་འདོད་མོས་དང་དགའ་ཞེན་
ཡོད་པ་མ་རེད། འོན་ཀྱང་གཅུང་མོ། ངའི་མི་ཚེ་དེ་ངའི་ཁྱོ་ག་དང་ངའི་བུ་
ཕྲུག་རྣམས་དགའ་ཚོར་འབྱུང་བའི་ཆེད་ཁོ་ན་ཞིག་ཏུ་སྐྱེ་བ་བླངས་པ་རེད་དམ།
གནད་དོན་དེའི་སྐོར་མི་གཞན་ལ་ཧ་ཅང་གསལ་པོ་བྱས་ནས་འགྲེལ་བཤད་རྒྱག་
ཐུབ་པ་ཞིག་མ་རེད། དེ་ཚོ་ཚང་མ་སུ་ཞིག་གིས་ཆ་ཚང་བ་ཞིག་ཤེས་ཀྱིན་ཡོད་
མེད་དེ། དཀོན་མཆོག་ཁོང་རང་ཉིད་གཅིག་པུས་མཁྱེན་གྱིན་ཡོད་པ་ཞིག་རེད།
ཅེས་བརྗོད་པ་དང་ཆབས་ཅིག་ཨ་ནན་དྷ་མོ་ཡེས་ཀྱིས་མོ་རང་ཉིད་ཀྱི་ལག་པ་
གཉིས་ཀ་ཐལ་མོ་སྦྱར་ནས་དཀོན་མཆོག་ལ་ཁ་ཁུ་སིམ་པོའི་སྒོ་ནས་གུས་འདུད་
ཅིག་བྱས།
ཧ་རེས་མོ་ཧེས་ནེས་ཀྱི་སེམས་ལ། གཅིག་བྱས་ན་ཕལ་ཆེར་ཡེ་ཤུ་བའི་
ཆོས་ལུགས་ཁྱབ་སྤེལ་བྱེད་མཁན་གྱི་བུད་མེད་ཅིག་གིས་མོ་བསླུ་བྲིད་མགོ་སྐོར་
བྱས་ཏེ། ཡེ་ཤུ་ཆོས་ལུགས་ཀྱི་ཕྱོགས་སུ་འཁྲིད་རྩིས་བྱེད་ཀྱིན་མེད་དམ་སྙམ་
པ་དང་། མོའི་སེམས་ཀྱི་གཏིང་ལ། མོ་ཤིན་ཏུ་འཁུམས་ནས་ཇེ་ཆུང་དུ་འགྲོ་
བཞིན་ཡོད་པའི་ཚོར་སྣང་ཞིག་ཀྱང་སྐྱེས།། །།

ལེའུ་ཞེ་དྲུག་པ།
༄༅། ། ལཱ་བྷོན་ཡ་དང་ལོ་ལི་ཏཱ། ལི་ལཱ་སོགས་ལ་སུའུ་ཆར་རས་ཐ
སྐད་ཅིག་གཅིག་ལ་ཡང་ཁ་བྲལ་དུ་འགྲོ་འཇུག་རྒྱུའི་འདོད་པ་མེད་པ་ཞིག་རེད།
དེ་ལྟ་ནའང༌། ཁོང་ཚོས་དགའ་ཚོར་ཆེན་པོའི་རྣམ་པ་བསྟན་ནས་མོ་ཁང་པ
གསར་པའི་ནང་དུ་སྤོར་རྒྱུའི་ཐོག་ལ་གྲ་སྒྲིག་རོགས་རམ་བྱས། འོན་ཀྱང་ཁོང་
ཚོའི་དགའ་ཚོར་གྱི་སྤྲོ་ཤུགས་ཆེན་པོ་དེ་ནི། ཁོ་རང་ཚོའི་མིག་གི་མཆི་མ་རྣམས་
སྦ་གསང་བྱེད་པའི་ཁྲིམས་ཆད་འབའ་ཞིག་རེད།
ལོ་འདི་དག་གི་རིང་ལ་སུའུ་ཆར་རས་ཐ་ཡིས། བྱ་བ་སྣ་ཚོགས་ཀྱི་ཐོག་
ལ་ཁ་གཡར་ནས་ཉི་མ་རྟག་པར་ཕེ་རེ་ཤུབྷ་བྷུལ་ཞབས་ཞུ་ཆེ་ཕྲ་སྣ་ཚོགས་ཞུ་བཞིན་
ཡོད་པ་དང་། ཁོའི་ཁང་མིག་ནང་དུ་མེ་ཏོག་རྣམས་སྒྲིག་ཤོམ་བྱེད་པ་དང་། ཁོའི་
དཔེ་ཆ་རྣམས་དང་ཤོག་བུ་རྣམས་གོ་རིམ་སྒྲིག་པ། ཁོའི་གྱོན་ཆས་རྣམས་བསིལ་
རླུང་གི་རྒྱུ་བ་ལ་མོ་རང་ཉིད་ཀྱིས་ལག་པ་གཉིས་ཀས་བསིལ་སྐམ་བྱེད་པ། ནམ་
ཞིག་ཁོའི་གཟུགས་པོ་འཁྲུ་བྱེད་ཀྱི་ཁྲུས་ཆུ་གྲ་སྒྲིག་ཟིན་རྗེས། ཁོ་ལ་དེའི་སྐོར་
—674-

དྲན་གསོ་རུ་ཡོང་བ་སོགས་བྱས་ནའང་། ཁོང་ཚོ་སུ་ཞིག་གིས་ཀྱང་བྱ་བ་ཆུང་
ཙག་དེ་དག་དམིགས་བསལ་གྱི་རྒྱུ་མཚན་ཡོད་པ་ལྟ་བུ་ཞིག་ཡིན་པའི་ཐོག་ལ་
བསམ་བློ་ནམ་ཡང་མ་འཁོར། འོན་ཀྱང་ད་སྐབས་དུས་ཚོད་དེ་མགྱོགས་མྱུར་
གྱི་ངང་ནས་ཉེ་བར་གཏུགས་ཡོང་དུས། དེ་ཚོ་ཏན་ཏན་མཚམས་འཇོག་རྒྱུའི་
སྒང་ལ་སླེབས་ངེས་པ་དང་། ད་དུང་སེམས་ལ་བྱ་བ་ཆུང་ཙག་དེ་ཚོ་གཞན་གྱིས་
ཀྱང་བསྒྲུབ་ཐུབ་པ་དང༌། གལ་ཏེ་མ་ཐུབ་པ་ཡིན་ན། བཞག་ནའང་འཐུས་
པ་ལྟ་བུ་ཞིག་སྣང་སྲིད་ནའང་། ཁྱད་པར་དེ་དང་མི་འདྲ་བའི་གནད་དོན་གཞན་
ཞིག་གི་འོག་ནས་ཏན་ཏན་ཁོ་གཉིས་ཀྱི་ཚེ་སྲོག་གི་རྣམ་པར་ཤེས་པའི་ཁྲོད་དུ།
དཀའ་སྡུག་གི་རྨ་ཁ་ཞིག་བསྐྲུན་ངེས་པ་ཞིག་རེད།
དེང་སྐབས་དུས་ཚོད་གང་ཡོད་ལ། སུའུ་ཆར་རས་ཐ་ཕེ་རེ་ཤུ་བྷ་བྷུ་ཡི་
ཁང་མིག་ནང་དུ་འཛུལ་ནས་ཡོང་བ་དང༌། མོས་བྱ་བ་ཆུང་ཙག་ཅིག་བསྒྲུབས་
པ་ཡིན་ནའང་། དེ་ཡང་ཁོ་གཉིས་ཀྱི་ཕྱོགས་ལ་ཚད་མེད་པའི་རན་པོ་དང་ཆ་
སྙོམ་པ་ཞིག་ཏུ་ཏན་ཏན་མོས་མཐུན་ངོས་ལེན་བྱེད་བཞིན་ཡོད་པ་དང་། ཁོའི་
ཚེ་སྲོག་གི་རྣམ་པར་ཤེས་པའི་གསོན་སྙིང་ཁྲོད་དུ་བཙན་གནོད་བྱས་པའི་དངོས་
པོ་གང་ཡང་རུང་བ་ཞིག་གིས། ཏན་ཏན་ཁོའི་དབུགས་རིང་གི་རྒྱུ་བ་ཞིག་ཚེ་
སྲོག་གི་རྣམ་པར་ཤེས་པའི་ཕྱི་རོལ་དུ་ཁྱེར་ནས་ཡོང་བཞིན་ཡོད་པ་ཞིག་དང་།
མོའི་མིག་གཉིས་ཀྱི་ནང་གི་བཟོད་བསྲན་དཀའ་བའི་ཟུག་གཟེར་གྱི་ན་ཚ་དེ་ཡིས།
ཏན་ཏན་མོའི་མིག་གཉིས་ཀ་དེ་ཕྱེས་ནས་ཡོད་པ་ཞིག་རེད།
ནམ་ཞིག་སུའུ་ཆར་རས་ཐ་ཁང་པ་གསར་པ་དེའི་ནང་དུ་ཉིན་དགུང་གི་
བཟའ་བཏུང་གྲུབ་པའི་རྗེས་སུ་སྤོ་རྒྱུ་གཏན་འཁེལ་བའི་ཉི་མ་དེ་ཡི་ཞོགས་པ་དེ་
675-

རུ། ཕེ་རེ་ཤུ་བྷ་བྷུ་ཁོ་རང་ཉིད་ཀྱི་ཁང་མིག་ནང་དུ་ཞོགས་པའི་མཉམ་གཞག་
གི་ཏིང་ངེ་འཛིན་ལ་རོལ་རྒྱུའི་ཆེད་དུ་ཕྱིན་པའི་ཚེ། ཁང་པ་དེ་རུ་སྔ་ས་ནས་མེ་
ཏོག་གི་མཆོད་པ་རྣམས་གྲ་སྒྲིག་བྱས་ནས་ཡོད་པ་དང༌། སུའུ་ཆར་རས་ཐ་ཡིས་
ཁོ་བསྒུགས་ནས་དེར་བསྡད་ཡོད་པ་དེ་ཁོས་མཐོང་།
ལཱ་བྷོན་ཡ་དང་ལི་ལཱ་གཉིས་ཀྱི་སེམས་ལ། དེ་རིང་ཁོང་ཚོ་ཚང་མས་མཉམ་
གཅིག་ཏུ་དཀོན་མཆོག་ལ་གསོལ་བ་སྨོན་ལམ་བཏབ་ན་སྙམ་པའི་བསམ་བློ་འཁོར་
ནའང་། ལོ་ལི་ཏཱ་ཡིས་དེ་རིང་སུའུ་ཆར་རས་ཐ་ཡིས་རང་གི་ཨ་ཕ་ཡི་ལྷག་བསམ་
རྣམ་པར་དག་པའི་བསྔོ་བ་སྨོན་ལམ་དེའི་དུས་ཡུན་གྱི་རིང་ལ་རང་གི་ཨ་ཕ་དང་
ལྷན་ཅིག་ཏུ་ལོངས་སུ་སྤྱོད་རྒྱུ་དེ། མོ་ལ་མཚོན་ན་ཅི་འདྲའི་བྱ་བ་གལ་ཆེན་ཞིག་
ཡིན་པ་གསལ་པོར་ཤེས་ནས། ཁོང་གཉིས་ལ་དེ་ལྟར་མི་བྱེད་རྒྱུའི་སྐུལ་མ་ནན་
ཆེར་བྱས། མོའི་སེམས་ལ་། དེ་རིང་སུའུ་ཆར་རས་ཐ་ལ་དམིགས་བསལ་
དུ། རང་གི་ཨ་ཕ་ཡི་བྱིན་རླབས་ཀྱི་དངོས་གྲུབ་འཐོབ་འདོད་ཀྱི་ཚོར་བ་ཁྱད་
པར་བ་ཞིག་ཡོད་རྒྱུ་རེད་སྙམ་པར་མ་ཟད། ལོ་ལི་ཏཱ་ཡི་སེམས་ལ། ཁོ་གཉིས་
ཀྱི་དམ་ཚིག་གི་འབྲེལ་བ་གཅིག་ཏུ་སྒྲིལ་བར་བྱེད་པའི་སྐབས་དེ་ལ། སྐྱེ་བོ་གཞན་
སུ་ཞིག་གིས་ཀྱང་དེ་ལ་བར་ཆད་བྱེད་འཇུག་འདོད་ཀྱི་འདུན་པ་མ་སྐྱེས།
ནམ་ཞིག་ཁོང་གཉིས་ཀྱི་གསོལ་བ་སྨོན་ལམ་འདེབས་རྒྱུ་དེ་དག་འཇུག་
བསྒྲིལ་ལ་ཉེ་བའི་སྐབས་སུ་། སུའུ་ཆར་རས་ཐ་ཡི་མིག་གི་མཆི་མ་རྣམས་འཛད་
མེད་དུ་བསྙིལ་ནས་ཡོང་ཞིང་། སྐབས་དེར་ཕེ་རེ་ཤུ་བྷ་བྷུ་ཡིས། ངའི་བུ་མོ།
འདས་ཟིན་པའི་རྒྱབ་ལོགས་སུ་མ་བལྟ། འོན་ཀྱང་ཐེ་ཚོམ་མེད་པར་སྤོབས་པ་
ཆེན་པོའི་སྒོ་ནས། སྔོན་གྱི་ལས་དབང་གིས་ཁྱོད་ལ་གང་ཞིག་བསྐོས་ཡོད་པ་
-676-

དེའི་ཕྱོགས་ལ་ཁ་གཏད་ནས་དེ་ཕྱོགས་སུ་རྒྱུགས། མདུན་ཕྱོགས་སུ་དགའ་
བཞིན་སྤྲོ་བཞིན་དུ། ཁྱོད་རང་ཉིད་ཀྱི་ནུས་ཤུགས་ལ་བརྟེན་ནས་ཅི་ཞིག་ཁྱོད་
ཀྱི་མདུན་དུ་མངོན་དུ་གུར་བ་དེ་ལས་ལེགས་ཉེས་ཀྱི་གདམ་གསེས་མ་ནོར་བ་བྱེད་
རྒྱུའི་ཕྱོགས་ལ་རྒྱུགས། ཁྱོད་ཀྱིས། རང་ཉིད་ཀྱི་ཡོད་ཚད་མཐའ་དག་དཀོན་
མཆོག་ལ་སྙིང་ཁོངས་རུས་པའི་གཏིང་ནས་རྩིས་འབུལ་བྱས་པ་ཡིན་ན། ཁོང་
གིས་ཁོ་གཅིག་པུ་ཁྱོད་ཀྱི་བློ་གཏད་བཅོལ་ཡུལ་དུ་དགོངས་བཞེས་གནང་རྗེས།
ཁྱོད་ཕམ་ཉེས་དང་འགལ་འཛོལ་གྱི་བྱ་བ་གང་ཞིག་གི་དཀྱིལ་དུ་ལྷུང་ནའང་། ཁྱོད་
ཡིད་ཐང་མི་ཆད་པར་ཡང་དག་པའི་ལམ་ག་ཞིག་གི་རྗེས་སུ་འབྲང་ཐུབ་རྒྱུ་རེད།
འོན་ཀྱང་གལ་ཏེ། ཁྱོད་ཀྱིས་རང་ཉིད་ཀྱི་ལུས་ངག་ཡིད་གསུམ་ཚང་མ་ཁོང་
ལ་རྩིས་འབུལ་ཞུས་མ་ཐུབ་པར། དེ་དག་གི་ཆ་ཤས་ཤིག་དཀོན་མཆོག་ལ་ཕུལ་
བ་དང༌། ཆ་ཤས་གཞན་ཞིག་ཕྱོགས་གཞན་ཞིག་ལ་བཏང་བ་ཡིན་ན། དེ་
རྗེས་བྱ་བ་ཐམས་ཅད་དཀའ་ངལ་ཆེ་བའི་གནས་སུ་གྱར་ངེས་པ་ཞིག་རེད། ང་
ཚོས་ཁྱོད་ལ་ཕན་ཐོགས་པའི་བྱ་བ་ཆུང་ཙག་ཅིག་བསྒྲུབས་པ་དེ། ཡུན་རིང་
ཁྱོད་ལ་མི་དགོས་པར་དཀོན་མཆོག་གིས་ཁོང་གི་བྱིན་རླབས་དེ་ཁྱོད་ལ་ཡོངས་
སུ་བགོ་བཤའ་རྒྱག་པར་སྨོན། ཞེས་གསོལ་བ་སྨོན་ལམ་གྱིས་མཚམས་སྦྱར་
དེ་མཆོད་འབུལ་སྨོན་ལམ་གྱི་མཇུག་བསྡུས།
ནམ་ཞིག་ཁོ་གཉིས་མཆོད་འབུལ་གསོལ་འདེབས་བྱེད་སའི་ཁང་མིག་དེ་
ལས་ཕྱི་རུ་འཐོན་པའི་སྐབས་སུ། ཁོ་གཉིས་ཀྱིས་ཧ་རན་གྱིས་དེར་ཁོ་གཉིས་
བསྒུགས་ནས་ཡོད་པ་མཐོང་། སུའུ་ཆར་རས་ཐ་ལ་དེ་རིང་མགྲོན་པོར་བཀུར
བསྟི་བྱེད་རྒྱུའི་འདོད་མོས་མེད་པའི་སྡང་སེམས་ཀྱི་ཚོར་བ་གང་ཡང་མེད་པར།
677-

ཁོ་ལ་སྤྲོ་སེམས་འཁོལ་བའི་ངང་ནས་འཚམས་འདྲིའི་སྣེ་ལེན་བྱས།
ཧ་རན་དེ་མ་ཐག་ཏུ་ཁོའི་རྐུབ་བཀྱག་གི་ནང་དུ་ཐད་ཀར་དྲང་ཚུགས་སུ་
བསྡད་དེ། རྣམ་འགྱུར་སྒམ་པོའི་ངག་གི་གདངས་ལ་དྲངས་ཏེ། སུའུ་ཆར་
རས་ཐ། ཁྱོད་ཀྱིས་དུས་ཡུན་རིང་པོ་ཞིག་གི་རིང་ལ། རང་གི་འཚོ་རྟེན་དུ་
ཁས་བླངས་པའི་ཡང་དག་པའི་དམ་བཅའ་དེ་ལ་ཕྱིན་ཅི་ལོག་ཏུ་བལྟས་ནས། ལམ་
ལོག་ཏུ་ཞུགས་པའི་ཉིན་མོ་དེ་ནི། ང་ཚོ་སུ་ཞིག་ལ་མཚོན་ནའང་ཡིད་སེམས་
སྐྱོ་གདུང་གིས་མནར་བའི་ཉིན་མོ་ཞིག་ཏན་ཏན་རེད། ཅེས་བཤད། སུའུ
ཆར་རས་ཐ་ཡིས་དེ་ལ་ལན་གང་ཡང་མ་བརྒྱབས་ནའང༌། ཁོང་ཚོའི་འདྲིས་
གཤིབ་ཀྱི་མི་ཚེའི་ཐོག་ལ་ཆ་མི་སྙོམས་པའི་རོལ་མོའི་དབྱངས་རྟགས་འཁྲུག་རྩོད་
ཅན་ཅི་འདྲ་ཞིག་འཐེན་ཡོད་མེད་མོའི་སེམས་ཀྱི་ནང་ལ་ཡོངས་སུ་གསལ་ནས་
ཡོད་པ་ཞིག་རེད།
སྐབས་དེར་ཕེ་རེ་ཤུ་བྷ་བྷུ་ཡིས། སུ་ཞིག་མདུན་དུ་སྐྱོད་བཞིན་ཡོད་པ་དང་།
སུ་ཞིག་གིས་ལྟག་ལོག་རྒྱག་བཞིན་ཡོད་མེད་དེ། རང་རང་སོ་སོའི་སེམས་ཁོ་ནས་
བརྗོད་ཐུབ་པ་ཞིག་རེད། ང་ཚོས་ཐེངས་མང་པོ་ཞིག་ལ་ཕྱི་རོལ་གྱི་རྣམ་འགྱུར་དང་།
སྣང་ཚུལ་གཞི་ལ་བཟུང་ནས། ང་རང་ཚོ་རང་ཉིད་ལ་དགོས་མེད་ཀྱི་གོ་འོག་མང་
པོ་ཞིག་ཐེབ་འཇུག་བཞིན་ཡོད་པ་རེད། ཅེས་གསལ་བཤད་བྱས།
ཧ་རན་གྱིས། དེས་ན། ཁྱོད་ཀྱི་སྐད་ཆའི་དོན་དག་དེ། ཁྱོད་ཀྱིས་མ་
འོངས་པའི་དུས་ཚོད་ནང་ལ། གོ་ལོག་རྩིས་ལོག་ཐེབ་འཇུག་གི་མིན་ཞེས་དང་།
འདས་ཟིན་པའི་དུས་ཚོད་ཀྱི་བརྒྱུད་རིམ་ཁྲོད་དུ། འགྱོད་པ་སྐྱེ་དགོས་པའི་རྒྱུ་
རྐྱེན་གང་ཡང་བྱུང་མེད་ཅེས་རྗོད་ཀྱིན་ཡོད་དམ། ཞེས་དྲིས།
678-

ཕེ་རེ་ཤུ་བྷ་བྷུ་ཡིས། ཕེ་ནུས་བྷ་བྷུ། ཞེས་བརྗོད་དེ། ངས་ནམ་ཡང་
རྣམ་རྟོག་གིས་སྒྲོ་བཏགས་པའི་བསམ་བློའི་འཇིགས་སྣང་ཞིག་ངའི་སེམས་ཀྱི་ནང་
དུ་ཡོང་འཇུག་མ་མྱོང་། གནོང་འགྱོད་བྱེད་དགོས་པའི་རྒྱུ་རྐྱེན་གང་ཞིག་བྱུང་
ཡོད་ན། ནམ་ཞིག་གནོང་འགྱོད་དེ་དངོས་སུ་སླེབས་པའི་སྐབས་སུ་ཏན་ཏན་
ངས་དེ་ཤེས་ཐུབ་རྒྱུ་རེད། ཅེས་སྨྲས།
ཧ་རན་གྱིས་འགོག་རྐྱེན་ལ་ཅི་མི་སྙམ་པར། དེས་ན། ཁྱོད་ཀྱི་བུ་མོ་
ལོ་ལི་ཏྭཱ་རླངས་ཤུགས་ཀྱིས་བགྲོད་པའི་གྲུ་གཟིངས་ནང་དུ། བྷི་ནོ་བྷ་བྷུ་དང་ལྷན་
དུ་རོགས་མེད་ཁེར་རྐྱང་དུ་ཡོང་བ་དེ་ཚོ་ཚང་མ། རྣམ་རྟོག་གིས་སྒྲོ་བཏགས་
པའི་བློའི་འཆར་སྒོ་ཙམ་ཞིག་རེད་དམ། ཞེས་སྨྲས།
སུའུ་ཆར་རས་ཐ་གློ་བུར་དུ་འདྲོག་ལངས་ཤིང་། སྐབས་དེར་ཕེ་རེ་ཤུ་
བྷ་བྷུ་ཡིས། ཕེ་ནུས་བྷ་བྷུ། ཕར་བལྟས་ན། ཁྱོད་ཀྱིས་སེམས་ཀྱི་ཚོར་འདུ་
ཤུགས་དྲག་པོ་ཞིག་གི་འོག་ནས། རྩོལ་སྒྲུབ་ཀྱི་འབད་པ་དྲག་ཏུ་བསྟེན་བཞིན་
ཡོད་པ་འདྲ། དེར་བརྟེན། ཁྱོད་ཀྱི་བསམ་བློའི་སྒྲོམ་གཞི་དེ་འདྲ་ཞིག་བསླངས་
ནས། གནད་དོན་འདི་ཚོའི་ཐོག་ལ་ཁྱོད་རང་ཉིད་ལ་ཁ་བརྡ་བྱེད་རྒྱུའི་སྐུལ་མ་
བཏང་བ་ཡིན་ན། དེ་འོས་ཤིག་འཚམས་པ་དང་དྲང་ཞིང་སྙོམ་པ་ཞིག་གཏན་
ནས་ཡོང་གི་མ་རེད། ཅེས་བཤད།
ཧ་རན་གྱིས་མགོ་བོ་གཡུག་གཡུག་བྱེད་བཞིན་དུ། ངས་ནམ་ཡང་རང་
སེམས་ཀྱི་དགའ་སྡུག་གི་རྒྱུ་ཕྱོགས་ལ་བསྟུན་ནས། གནད་དོན་གང་གི་ཕྱོགས་
ལ་ཡང་གོ་བསྡུར་གྲོས་མོལ་བྱེད་ཀྱིན་མེད། ངས་ག་དུས་ཡིན་ནའང་། རང་
ཉིད་ཀྱིས་གང་བཤད་པར་བྱ་བའི་སྐད་ཆའི་ཐོག་ལ་དེ་དང་འཚམས་པའི་འགན་
679-

ཞིག་ཁུར་ནས་སྐད་ཆ་བཤད་བཞིན་ཡོད། དེར་བརྟེན། ཁྱོད་ཀྱིས་དོན་དག་
དེའི་སྐོར་ལ་གློ་བུར་བའི་ཟུག་གཟེར་གང་ཡང་མྱོང་དགོས་མ་རེད། ངས་སྐད་
ཆ་གང་བཤད་པ་དེ། ང་རང་ཉིད་སྒེར་གྱི་ཐོག་ནས་རྗོད་བཞིན་མེད། ངས་
བྷ་རཱ་མོ་ཡི་ཚོགས་པའི་ཚབ་བྱས་ཏེ་སྐད་ཆ་ཤོད་བཞིན་ཡོད། དེར་བརྟེན། ངས་
དེའི་སྐོར་སྐད་ཆ་གང་ཡང་མ་བཤད་པར། ཁུ་སིམ་མེར་བསྡད་པ་ཡིན་ན། ཏན་
ཏན་དེ་ངའི་ནོར་འཁྲུལ་ཞིག་ཏུ་འགྱུར་ཆོག་པ་ཞིག་རེད། གལ་ཏེ་ཁྱོད་ཀྱི་མིག་
ཞར་ནས་ཡོད་པ་མིན་ན། ཁྱོད་ཀྱིས་ཏན་ཏན་ལོ་ལི་ཏུ་བྷི་ནོ་དང་ལྷན་དུ་གྲོགས་
མེད་ཁེར་རྐྱང་དུ་འགྲུལ་བཞུད་བྱས་ནས་ཡོང་བའི་དོན་རྐྱེན་དང༌། དེའི་ཕྱོགས་
ནས་ཁྱོད་ཀྱིས་རང་གི་མི་ཚང་དེ། སྔོན་མའི་ལྷིང་འཇགས་ཀྱི་གནས་དེ་ཡི་གྲུ་
གཟིངས་ཀྱི་འབབ་ཚུགས་དེ་ལས་རྒྱང་ཐག་རིང་ས་ཞིག་ཏུ། ཁ་ཕྱོགས་རླུང་
གིས་དེད་ནས་འཁྱམ་བཞིན་ཡོད་པ་དེ་ངེས་པར་དུ་མཐོང་ཡོད་དགོས་པ་ཞིགརེད།
དེས་ཁྱོད་ཀྱི་སེམས་ལ་གནོང་ཞིང་འགྱོད་པའི་རྒྱུ་རྐྱེན་ཞིག་བསྐྲུན་པ་ཙམ་ཞིག་
མ་ཡིན་པར། དེའི་ཐོག་ལ་ད་དུང་དོན་རྐྱེན་དེས་བྷ་རཱ་མོ་ཡི་ཚོགས་པའི་སྟེང་
དུ་ཡང་མིང་ཆད་ངན་པ་ཞིག་བཟོ་ཡོང་གི་ཡོད་པ་རེད། ཅེས་བཤད།
ཕེ་རེ་ཤུ་བྷ་བྷུ་ཡིས། གལ་ཏེ་ཁྱོད་ཀྱི་དམིགས་ཡུལ་དེ་སྐྱོན་འདོགས་ཡ་
ལ་འཛུགས་རྒྱུའི་དོན་དག་ཡིན་ན། དེ་ལྟ་བུའི་ཕྱི་རོལ་གྱི་མཐོང་སྣང་ཞིག་ལ་
བརྟེན་ནས་ར་སྤྲོད་བྱེད་ཐུབ་རྒྱུ་མ་རེད། འོན་ཀྱང་ཁྱོད་ཀྱིས་ཏན་ཏན་དེའི་ཐོག་
ལ་གྱོད་ཞིབ་བྱེད་ཀྱིན་ཡོད་པ་ཡིན་ན། ཁྱོད་ངེས་པར་དུ་གནད་དོན་དེའི་ནང་
དུ་དངོས་སུ་ཞུགས་ནས། དེ་ལ་རྒྱུས་ལོན་སྔར་ལས་གཏིང་ཟབ་པ་ཞིག་བྱེད་
དགོས་རེད། དེ་མིན་དོན་རྐྱེན་དེ་དང་འབྲེལ་བའི་གནས་ཚུལ་དེ་ཚོ། མི་བྱེ་
-680—

བྲག་པ་ཞིག་གི་ནག་ཉེས་ཁུངས་སྐྱེལ་ཐུབ་པའི་སྒྲུབ་བྱེད་དུ་ནམ་ཡང་འགྱུར་མི་
ཐུབ་པ་ཞིག་རེད། ཅེས་བཤད།
ཧ་རན་གྱིས། འོན་ཀྱང་དོན་རྐྱེན་གནས་ཚུལ་གང་ཞིག་འབྱུང་གི་ཡོད་
པ་དེ་ཚོ། རྒྱུ་དང་རྐྱེན་ལ་མ་ལྟོས་པར་རང་བཞིན་གྱིས་ཡོང་བ་ཞིག་མ་རེད།
ཅེས་དང་། ཁྱོད་ཀྱི་མི་ཚང་གི་ནང་ལ་ནོར་འཁྲུལ་གྱི་ཉེས་པ་ཞིག་བྱུང་ནས་ཡོད་
པ་དང་། དེས་ཕལ་ཆེར་གནས་ཚུལ་འདི་ཚོ་བྱུང་བཅུག་པ་ཡིན་སྲིད་རྒྱུ་རེད།
ཁྱོད་ཀྱིས་སྐྱེ་བོ་རྨོངས་ཞེན་ཅན། ཡུལ་སྲོལ་ལམ་ལུགས་ཀྱི་ཕྱོགས་ལ་གཏིང་
ཉུལ་འཚོལ་ཞིབ་བྱས་ཏེ། དེ་དག་རྒྱུན་འཁྱོང་བྱེད་མཁན་གྱི་ཕྱི་རོལ་གྱི་མི་རྣམས།
རང་གི་ཁྱིམ་ཚང་གི་འཁོར་ཚོགས་གྱི་ཁྲོད་དུ་ཁྲིད་ནས་ཡོང་ཡོད་པར་མ་ཟད།
ཁྱོད་ཀྱིས་ཁོང་ཚོའི་ངོས་ནས་ཁྱོད་རྒྱང་ཐག་ཅི་ཙམ་ཞིག་གི་ས་རུ་འཁྲིད་བཞིན་
ཡོད་པ་དེ་རྟོགས་ཐུབ་ཀྱིན་མེད་པ་མ་རེད་དམ། ཞེས་སྨྲས།
ཕེ་རེ་ཤུ་བྷ་བྷུ་ཡིས། དགོངས་འགལ་མེད་པར་ཞུ། ཕེནུས་བྷ་བྷུ། ང་
ཚོས་གནད་དོན་འདིའི་ཐོག་ལ་སྐྱེ་བོ་ཚང་མ་དང་མཐུན་ཐབས་ཤིག་བྱེད་ཐུབ་ཀྱིན་
མི་འདུག ཅེས་བརྗོད་ཅིང༌། ཕ་རེ་ཤུ་བྷ་བྷུ་ཡི་སྐད་ཆའི་གདངས་ལ་དཔགས་ན་
དེར་བསུན་སྣང་གི་རྣམ་པ་ཅུང་ཟད་ཅིག་མངོན་གྱིན་ཡོད་པ་ལྟ་བུ་ཞིག་རེད།
ཧ་རན་གྱིས། ཁྱོད་ཀྱིས་དེའི་སྐོར་ལ་བསམ་གཞིག་བྱེད་རྒྱུ་དེ་ལ་ངོས་
ལེན་བྱེད་རྒྱུ་མ་རེད། འོན་ཀྱང་སུའུ་ཆར་རས་ཐ་མོ་རང་ཉིད་ལ། དེའི་སྐོར་
ཁུངས་སྐྱེལ་ར་སྤྲོད་བྱེད་བཅུག་སྟེ། ང་ཚོ་ལ་བྷི་ནོ་དང་ལོ་ལི་ཏྭ་གཉིས་ཀྱི་བར་
གྱི་འབྲེལ་བ་དེ་ཕྱི་རོལ་གྱི་དོན་རྐྱེན་ཙམ་ཞིག་རེད་དམ། ཡང་ན་དེ་ཁོ་གཉིས་
ཀྱི་ཚེ་སྲོག་གི་འཚོ་བའི་ཁྲོད་དུ་ཡོངས་སུ་ཞུགས་ནས། ཁོ་གཉིས་ཀྱི་ཚེ་སྲོག་གི་
681-

ཁྲོད་དུ་ཁྱབ་ཡོད་པ་ཞིག་རེད་མ་རེད་འགྲེལ་བཤད་རྒྱག་འཇུག་རོགས། སུའུ་
ཆར་རས་ཐ། དེ་ལ་ཁྱོད་ཀྱིས་ལན་མ་བརྒྱབས་པར་བཤོལ་ན་གཏན་ནས་འགྲིག་
ཐབས་མེད་པ་ཞིག་རེད། ཁྱོད་ཀྱིས་ཐོག་མར་ངེས་པར་དུ་དེ་ལ་ལན་རྒྱག་རོགས།
གནས་ཚུལ་དེ་ཛ་དྲག་ཆེ་བའི་བྱ་བ་རྫབ་ཆེན་ཞིག་མ་རེད་དམ། ཞེས་སྨྲས།
སུའུ་ཆར་རས་ཐ་ཡིས་མི་འདོད་པའི་རྣམ་པ་ཤུགས་དྲག་པོ་དང་བཅས།
དེ་ཛ་དྲག་གི་བྱ་བ་རྫབ་ཆེན་ཞིག་ཡིན་ནའང་ཆོག མིན་ནའང་འགྲིག གང་
ལྟར་དེ་ཁྱོད་ལ་ཇུས་གཏོགས་ཡོད་པ་ཞིག་མ་རེད། ཅེས་ལན་བརྒྱབས།
ཧ་རན་གྱིས། དེ་འདྲ་ཡིན་ན། ངས་གནད་དོན་དེའི་ཐོག་ལ་བསམ་བློ་སྣ་
གཅིག་ཀྱང་གཏོང་གི་མིན། དེའི་ཕྱོགས་ལ་སྐད་ཆ་བཤད་རྒྱུ་ལ་མཉམ་འཇོག་བྱས་
ཏེ། སྐད་ཆ་བཤད་རྒྱུ་ཉུང་དུ་གཏོང་གི་ཡིན་། ཁྱོད་ཀྱིས་ཕལ་ཆེར་བྷ་རཱ་མོ་ཡི་
ཚོགས་པའི་ཆེད་དུ་འགན་འཁུར་བྱེད་ཀྱིན་ཡོད་པ་མ་རེད། འོན་ཀྱང་དུས་ཡུན་
རིང་པོ་ཞིག་གི་བརྒྱུད་རིམ་ཁྲོད་དུ། ཁྱོད་ཚོགས་པ་དེའི་ཚོགས་མི་བྱས་ནས་ཡོང་
ཡོད་པར་བརྟེན། ཚོགས་པ་དེའི་ལྟ་ཚུལ་གྱི་ངོས་ནས་ཁྱོད་ལ་གུ་ཡངས་དང་ཐོད་
བརྒལ་བྱེད་འཇུག་ཐུབ་པ་གང་ཡང་མེད་པ་ཞིག་རེད། ཅེས་བཤད།
སྐབས་དེར་གློ་བུར་དུ་ལོ་ལི་ཏཱ་རླུང་ནག་འཚུབ་མ་ཞིག་དང་འདྲ་བར་ཕྱོགས་
གང་ཡང་རུང་བ་ཞིག་ནས་མདུན་དུ་མཆོང་ཡོང་སྟེ། གལ་ཏེ་བྷ་རཱ་མོ་ཡི་ཚོགས་
པའི་ལངས་ཕྱོགས་ཀྱི་ཁྲིམས་ཀྱི་བཅད་མཚམས་དེ། ཁྱོད་ཀྱི་ཐོག་ཏུ་འབབ་བཞིན་
ཡོད་ན། ང་ཚོ་ཚང་མ་ཚོགས་པ་དེའི་ཕྱི་རོལ་ཏུ་བཏོན་ན་འགྲིག་གི་རེད། ང་
ཚོ་ལ་དེ་ཡག་ཤོས་རེད། ཅེས་བཤད།
ལོ་8ཧ་རན་ཁོའི་རྐུབ་བཀྱག་སྟེང་ནས་ཡར་ལངས་པ་དང་མཉམ་དུ།
682-

༧.
ལི་ཏྭཱ། ཁྱོད་འདིར་ཡོད་པ་ལ་ང་དགའ་བོ་བྱུང་། དེ་ལྟ་ནའང་། ཁྱོད་ཀྱི་ལྡོག་
ཕྱོགས་ཀྱི་བྱ་བའི་འགན་འཁྲི་རྣམས་ཁྱོད་རང་དངོས་སུ་ཡོད་པའི་སྐབས་ལ་གོ་
བསྡུར་བྱས་ན་དེ་འཚམས་ཤིང་འོས་པ་ཞིག་རེད། ཅེས་སྨྲས།
སྐབས་དེར་སུའུ་ཆར་རས་ཐ་སེམས་གཏིང་ནས་ཁང་།བྲོ་ལངས་པར་མ་ཟད།
མོའི་མིག་གཉིས་ཀྱི་ནང་དུ་མེ་སྟག་འཕྲོ་བཞིན་དུ་སྐད་ཅོར་དང་བཅས། ཧ་རན་
བྷ་བྷུ། གལ་ཏེ་ཁྱོད་ཀྱིས་ཁྲིམས་རྩོད་བྱེད་འདོད་ན། ཁྱོད་རང་ཉིད་ཀྱི་ཁང་པ་དེ་
ཁྲིམས་ཁང་དུ་བེད་སྤྱོད་གཏོང་རོགས། འོན་ཀྱང་ང་ཚོས་ཁྱོད་ཀྱིས་གཞན་གྱི་ཁང་
པ་ཧམ་འཕྲོག་བྱས་ཏེ། དེའི་ནང་ནས་མི་དེ་ཚོ་ལ་མཐོང་ཆུང་ཁྱད་གསོད་བྱེད་པའི་
ཐོབ་ཐང་ཁྱོད་ལ་སྤྲད་དེ། ཁྱོད་ཀྱི་དབང་འོག་ཏུ་མགོ་སྒུར་ཐུབ་ཀྱིན་མི་འདུག ཅེས་
དང་། ལོ་ལི་ཏཱ། ཚུར་ཤོག ང་ཚོ་འགྲོ། ཞེས་སྨྲས།
འོན་ཀྱང་ལོ་ལི་ཏཱ་ཁོའི་སྐད་ཆ་ལ་གཏན་ནས་མ་བཤོལ་བར། མ་རེད།
གཅེན་མོ། ང་གཏན་ནས་ཁོ་ལ་འབྲོས་རྒྱུ་མིན། ཕེ་ནུས་བྷ་བྷུ་ལ་སྐད་ཆ་ག་
རེ་བཤད་རྒྱུ་ཡོད་ནའང་ང་ལ་དེར་ཉན་རྒྱུར་གྲ་སྒྲིག་ཨང་གསར་ཡོད། སྐུཞབས་།
གསུང་རོགས་གནང༌། ཁྱོད་རང་གིས་ག་རེ་ཞིག་བཤད་འདོད་ཡོད་ན། དེ་
གསུང་རོགས་གནང༌། ཞེས་སྨྲས།
ཧ་རན་གྱིས་སྐད་ཆའི་འགོ་ཚུལ་ཇི་ལྟར་འཛུགས་དགོས་ཡོད་མེད་ལ་ཡིད་
རྨོངས་ནས་ཡོད་པའི་སྐབས་སུ། ཕེ་རེ་ཤུ་བྷ་བྷུ་བར་ལ་བུད་དེ། ངའི་བརྩེ་བའི་
སྙིང་ཉེ་ལོ་ལི་ཏཱ། སུའུ་ཆར་རས་ཐ་དེ་རིང་ང་ཚོ་བཞག་ནས་འགྲོ་བཞིན་ཡོད་
པ་རེད། དེ་རིང་ཞོགས་པ། ང་ཚོས་བྱ་བ་གང་གི་ཐོག་ལ་ཡང་ཁ་རྩོད་ནམ་
ཡང་རྒྱག་རུང་གི་མ་རེད། ཅེས་དང་། ཕེ་ནུས་བྷ་བྷུ། ང་ཚོའི་སྐྱོན་དང་ནོར་
683-

འཁྲུལ་དེ་ག་རེ་ལ་འགྱུར་བཞིན་ཡོད་ན་མེད་ནའང་། དེ་རིང་གི་དུས་སྐབས་
འདི་ལ་ཁྱོད་ཀྱིས་ང་ཚོ་ལ་གུ་ཡངས་ངེས་པར་དུ་གཏོང་རོགས། ཞེས་སྨྲས།
ཧ་རན་གྱི་དྲག་ཤུགས་ཀྱི་རང་གཤིས་དེ་ཅུང་ཟད་ཉུང་དུ་ཕྱིན་ནའང༌། སུའུ་
ཆར་རས་ཐ་ཡིས་དེ་ལས་ཀྱང་ཁོ་ལ་ཕྱིན་ཆད་ཁོ་དང་མཉམ་དུ་བྱ་བ་གང་གི་ཁྲོད་
དུ་ཡང་མི་ཞུགས་རྒྱུའི་རྣམ་འགྱུར་མངོན་དུ་གྱུར་བ་བྱས། འོན་ཀྱང་ཁོ་ལ་དེ་
བས་ཀྱང་མོ་ཁོ་རང་ཉིད་ཀྱི་ཕྱོགས་སུ་འཐོབ་འདོད་ཀྱི་བསམ་བློའི་ཀུན་སློང་ཤུགས་
ཆེ་རུ་ཕྱིན། རྒྱུ་མཚན་དེ་ཅི་ཞིག་གིས་རེད་དམ་ཞེ་ན། ཁོས་ད་ལྟ་ཡང་མོ་འཐོབ་
འདོད་ཀྱི་རེ་བ་དེ་བློས་གཏོང་ཐུབ་མེད་པའི་རྒྱུ་མཚན་གྱིས་རེད། དེར་བརྟེན་
སུའུ་ཆར་རས་ཐ་རང་གི་ཨ་ནེ། ཡུལ་སྲོལ་ལམ་ལུགས་ལ་ཆགས་ཞེན་ཆེ་བ་
ཅན་དེ་དང་ལྷན་དུ་གནས་ཚང་སྤོ་ལ་ཉེ་བའི་སྐབས་དེར། ཁོས་རང་ཉིད་མོའི་
རྗེས་སུ་འབྲངས་ནས་ཁོང་ཚོའི་མཇུག་ཏུ་འགྲོ་མི་ཐུབ་པ་ཤེས་པའི་རྒྱུ་མཚན་ལ་
བརྟེན་ནས། ཁོ་ལ་རེ་སེམས་བྲལ་བའི་འུ་ཐུག་གི་ཚོར་བ་ཞིག་སྐྱེས། དེར་
བརྟེན་ཁོས་དེ་རིང་ཁོ་རང་ཉིད་ཀྱི་མདའ་མཚོན་གྱི་ལག་ཆ་ཡོད་དོ་ཅོག་ལ། རྣོ་
ངར་གྱི་སོ་ཁ་བརྡར་ནས་ཉི་མ་དེའི་ཞོགས་པ་རང་ལ་གནད་དོན་ཞིག་བཙན་དབང་
གིས་ཐག་གཅོད་བྱེད་རྒྱུ་གྲ་སྒྲིག་བྱས་ནས་ཡོང་ཡོད་པ་ཞིག་རེད།
ཁོ་རང་ཉིད་ཀྱིས་ཁོའི་བསམ་བློའི་ཁ་ཕྱོགས་ཀྱི་རླུང་གི་རྒྱུ་བ་དེ། ཏན་ཏན་
སྐད་ཅིག་རེ་རེ་ལ་སུའུ་ཆར་རས་ཐ་ཡི་ཁང་པ་རུ་འགྲོ་བཞིན་ཡོད་པ་གསལ་པོར
ཤེས་ཀྱིན་ཡོད་པར་མ་ཟད། ཁོའི་སེམས་ལ། སུའུ་ཆར་རས་ཐ་དང་ལོ་ལི་ཏཱ་
གཉིས་ཀྱིས་ཉག་ཕྲན་གྱི་མདའ་མོ་རྣོ་ངར་ལྡན་པ་དེ་དག རང་རང་གི་མདའ་ཤུངས་
ལས་ཉེ་བར་བཏོན་ནས། རང་གི་ལངས་ཕྱོགས་ཀྱི་ཁྲོད་དུ་རང་ཚུགས་བརྟན་པོར
684-

བཟུང་ནས་ཡོད་པ་དེ་རྨི་ལམ་ཙམ་དུ་ཡང་སེམས་ལ་འཁོར་མྱོང་མེད་པ་ཞིག་རེད།
འོན་ཀྱང་དེ་ལྟ་ནའང་དོན་དངོས་ཀྱི་འཕོ་འགྱུར་ཁྲོད་ནས་བྱུང་བའི་བློ་ཕམ་ཡིད་ཆད་
ཀི་བྱ་གཞག་དེ་ཡིས་ཀྱང་། ཁོ་ལ་རེ་ཐག་ཡོངས་སུ་ཆད་མ་བཅུག་པར་ཁོ་རང་
ཉིད་ཀྱིས་རང་ཉིད་ལ། ཧ་རན། དངོས་ཡོད་ཀྱི་བདེན་པ་དེ་ཁྱོད་ཀྱི་རྩ་བའི་དམ་
བཅའ་མ་རེད་དམ། དེ་ལ་ངེས་པར་དུ་རྒྱལ་ཁ་འཐོབ་ངེས་པ་ཞིག་རེད། ཅེས་
སྨྲས། དོན་དངོས་པོའི་ཆ་ནས་ཀྱང་བརྗོད་མི་དགོས་པར། གནད་དོན་དེའི་ཐོག་
ལ་ཁོས་འཐབ་འཛིང་བྱེད་ངེས་པ་དང༌། ཉི་མ་དེ་ནས་བཟུང་ཁོས་སྟོབས་ཤུགས་
ཀྱི་འབད་བརྩོན་གསར་པ་ཞིག་གི་འོག་ནས། ཕར་ཕྱོགས་སུ་སླེབས་ཐུབ་པ་བྱེད་
རྒྱུའི་དོན་དུ་རང་ཉིད་ཀྱི་སྐེད་པ་སྐ་རགས་ཀྱིས་ལེགས་པར་བསྡམས།
དུས་སྐབས་དེར་སུའུ་ཆར་རས་ཐ་རང་གི་ཨ་ནེའི་འཁྲིས་སུ་ཕྱིན་ནས་མོ་
ལ། ཨ་ནེ། གལ་ཏེ་དེ་རིང་ངས་ཁོང་ཚོ་ཚང་མ་དང་ལྷན་དུ་བཟའ་བཏུང་གི་
ཆོ་ག་ལ་ཞུགས་པ་ཡིན་ན། ཁྱོད་ཀྱིས་དེ་ལ་དགག་བྱ་གཏན་ནས་མ་བྱེད་རོགས་
གནང༌། ཞེས་སྨྲས།
དེ་ལ་ཧ་རེས་མོ་ཧེས་ནེས་ཀྱིས་ལན་གང་ཡང་མ་བརྒྱབས། མོའི་སེམས་
ལ། སུའུ་ཆར་རས་ཐ་ཡུལ་སྲོལ་ལམ་ལུགས་ལ་ཆགས་ཞེན་བྱེད་པའི་ཕ་རོལ་
ས་མོ་རང་
ཏུ་ཡོངས་སུ་བརྒལ་ཡོད་པར་མ་ཟད། ད་དུང་དེ་བས་ཀྱང་དེང་སྐབས་
ཉིད་ཀྱི་མཁར་དབང་རྒྱུ་དངོས་སོགས་ལ་རང་དབང་གིས་ལོངས་སུ་སྤྱོད་རྒྱུའི་
དུས་སྐབས་ཤིག་ཏུ་སླེབས་ནས། མོ་ཁང་པ་གཞན་ཞིག་གི་ནང་དུ་འདུག་རྒྱུ་
ཡིན་པ་དང་། དེར་མ་ཟད། ཧ་རེས་མོ་ཧེས་ནེས་ཀྱི་རེ་བ་ལ། མཐའ་མཇུག་
ཏུ་ཁོ་རང་ཚོ་རང་ཉིད་ཀྱི་འགྲོ་འདུག་གི་སྤྱོད་པ་གང་གི་ཕྱོགས་ལ་མོས་པ་ཡོད་
-685-

ན། དེ་ལ་འགྲོ་ཆོག་གི་རེད་སྙམ་པའི་བསམ་ཚུལ་ཡང་བཟུང་ཡོད་པ་ཞིག་རེད།
དེར་བརྟེན་སུའུ་ཆར་རས་ཐ་ཡི་གློ་བུར་བའི་ཐལ་སྐྱོན་དེ་ལ་མོ་གཏན་ནས་དགའ་
མོས་མ་བྱུང༌། དེར་བརྟེན་མོས་ལན་གང་ཡང་མ་བརྒྱབས་པར་ཁ་རོག་ཏུ་བསྡད།
སུའུ་ཆར་རས་ཐ་ཡིས་མོའི་བསམ་བློའི་ནང་དུ་ཅི་ཞིག་འཁོར་གྱིན་ཡོད་
པ་རྟོགས་ནས། ཨ་ནེ། ངས་ཁྱོད་ལ་ཁ་ཚོན་བཅད་ནས་བཤད་ཐུབ་པ་ཞིག་
ལ། ཁྱོད་ཀྱི་དཀོན་མཆོག་ཀྱང་འདི་ལ་ཐུགས་མཉེས་པོ་ཏན་ཏན་ཡོང་རྒྱུ་ཡིན་
པ་ངས་བཤད་ཐུབ་པ་ཞིག་རེད། ངའི་ཚེ་སྲོག་གི་བདག་པོ་སུ་ཡིན་པ་དེས། ང་
ལ་དེ་རིང་གི་ཉིན་མོར་འདིར་ཁོང་ཚོ་ཚང་མ་དང་ལྷན་དུ་བཟའ་བཏུང་ལ་མཉམ་
དུ་རོལ་ཞིག ཅེས་བཀའ་གནང་སོང་། གལ་ཏེ་ངས་ཁོའི་བཀའ་ལ་བརྩི་འཇོག་
མ་བྱས་པ་ཡིན་ན། ཁོང་ཏན་ཏན་ང་ལ་དགོངས་པ་ཚོམ་རྒྱུ་རེད། དེར་བརྟེན་
ང་ཁྱོད་ཀྱི་དགོངས་པ་ལས་འགལ་རྒྱུ་ལས་ཁོང་གི་ཐུགས་དགོངས་དཀྲུགས་རྒྱུ་
དེ་ལ་སྐྲག་སྣང་ཆེ་བ་འདུག ཅེས་བཤད།
ཧ་རེས་མོ་ཧེས་ནེས་ཀྱིས་སྐད་ཆ་དེའི་དོན་དག་གཏན་ནས་རྟོགས་མ་ཐུབ།
དུས་ཡུན་རིང་པོ་དེ་ལྟ་བུ་ཞིག་གི་རིང་ལ། སུའུ་ཆར་རས་ཐ་མོའི་ཡུལ་སྲོལ་ལམ་
ལུགས་ལ་ཆགས་ཞེན་བྱེད་པའི་ཁྲོད་དུ་ཞུགས་ནས། མོ་དང་ལྷན་ཅིག་ཏུ་མོའི
བརྙས་བཅོས་ལ་མཉམ་དུ་རོལ་ཏེ། ཁྱིམ་བདག་མ་བྷ་རོ་དྷ་ཡི་དམའ་འབེབས་
ཁྱད་གསོད་ཀྱི་འོག་ཏུ་མགོ་བསྒུར་བ་དེ་ལ། ཏན་ཏན་དགོས་པ་དང་རྒྱུ་མཚན་
ཞིག་ཡོད་ངེས་པ་ཞིག་རེད། དེར་བརྟེན། ད་ཆར་ཁོང་ཚོ་ཕན་ཚུན་ཐ་དད་
དུ་ཁ་བྲལ་ནས་འགྲོ་རྒྱུའི་ཉི་མ་དེ་རུ་སླེབས་པའི་སྐབས་སུ། སུའུ་ཆར་རས་ཐ་
ཡིས་ཁོང་ཚོ་དང་ལྷན་དུ་བཟའ་བཏུང་གི་ཆོ་ག་ལ་ཞུགས་རྒྱུའི་མཐའ་མའི་གོ་སྐབས་
-686—

དེ། ཚུལ་ཇི་ལྟར་བློས་གཏོང་མི་ཕོད་པ་ཞིག་རེད་དམ། ཧ་རེས་མོ་ཧེས་ནེས་
ཀྱིས་མོའི་ཚ་མོའི་སེམས་ཀྱི་ནང་ལ་ཅི་ཞིག་ཡོད་པ་དེ་ལ་གཏིང་འཇལ་བྱས་ཏེ།
དེའི་དོན་རྟོགས་མི་ཐུབ་པ་ནི་ཧ་ཅང་གསལ་པོ་ཞིག་རེད། གཅིག་བྱས་ན་དེ་
ཚོ་ཚང་མ། མོའི་བསམ་ཡུལ་ལས་ཡོངས་སུ་འདས་པ་ཞིག་རེད། དོན་དངོས་
སུ་མོས་དེའི་ཕྱོགས་ལ་སུའུ་ཆར་རས་ཐ་ལ་དགག་བྱ་གང་ཡང་མ་བྱས་ནའང་།
མོའི་སེམས་ལ་སུན་སྣང་ཞིག་སྐྱེས་པ་དང་ལྷན་དུ་མོ་རང་ཉིད་ཀྱིས་རང་ཉིད་ལ་
ལྐོག་ལབ་བརྒྱབས་ཏེ། བུ་མོ་འདི་ལ་བསྲེ་ལྷད་ཅན་གྱི་བཟའ་བཏུང་ལ་ཧ་ལས་
ཧོན་འཐོར་དགོས་པའི་དང་འདོད་ཅིག་གང་ནས་བྱུང་བ་ཡིན་ནམ། ཞེས་སྨྲས་
པ་དང་མཉམ་དུ། མོ་སྐྱེ་ས་ཡང་བྲམ་ཟེ་ཡི་ཁྱིམ་ཚང་ཞིག་གི་ནང་དུ་སྐྱེས་པ་
རེད་སྙམ་པའི་བསམ་བློ་འཁོར་ཡོད་ངེས་པ་ཞིག་རེད།
དུས་ཡུན་གང་འཚམས་ཤིག་ལ་མོ་ཁུ་སིམ་མེར་བསྡད་ཅིང་། དེ་རྗེས་
སྐད་ཆ་ཚིག་གཅིག་སྐད་གསང་མཐོན་པོའི་ངག་ལ་དྲངས་ཏེ། ངའི་སྙིང་ཉེ།
ཁྱོད་རང་གི་འདོད་པ་ལྟར་དུ་ཁོང་ཚོ་དང་ལྷན་དུ་བཟའ་བཏུང་བྱས་ན་འགྲིག་
གི་རེད། འོན་ཀྱང་མ་མཐར་ཡང་ཁྱོད་ཀྱིས་གཡོག་པོས་བླངས་པའི་ཆུ་དེ་མ་
འཐུང་རོགས། ཞེས་སྨྲས།
སུའུ་ཆར་རས་ཐ་ཡིས་སྐད་ཤུགས་ཆེན་པོའི་སྒོ་ནས། ག་རེ་བྱས་ནས།
ཨ་ནེ། ཁྱོད་ལ་ཉིན་ལྟར་ཞོགས་པ་ཁོའི་བ་ཕྱུགས་ཀྱི་འོ་མ་བཞོས་ནས་ཁྱེར་ཡོང་
མཁན་གྱི་རཱམ་དྷན་ཁོ་གཡོག་པོ་དེ་རང་མ་རེད་དམ། ཞེས་སྨྲས།
ཧ་རེས་མོ་ཧེས་ནེས་ཀྱིས་ཐེཚོམ་དང་བཅས་མོའི་མིག་གཉིས་ཀ་ཤིན་ཏུ
ཆེན་པོར་གདངས་ཏེ། ངའི་སྙིང་ཉེ། ཁྱོད་ཀྱིས་ངའི་དབུགས་ཀྱི་རྒྱུ་བ་འཕྲོགས་
687-

ནས་ང་ཧོན་འཐོར་འཇུག་གི་འདུག གང་ཡིན་ཟེར་ན། ཁྱོད་ཀྱིས་འོ་མ་དང་
ཆུ་གཉིས་བསྡུར་ནས་དེ་གཉིས་ཀྱི་ཁྲིམས་སྲོལ་གྱི་ལམ་ལུགས་གཅིག་མཚུངས་
ལྟར་དུ་ལག་ལེན་བསྟར་གྱིན་འདུག ཅེས་སྨྲས།
སུའུ་ཆར་རས་ཐ་གད་མོ་ཞིག་ཤོར་བ་དང་ཆབས་ཅིག ད་འགྲིག་སོང་།
ཨ་ནེ། དེ་རིང་ངས་རཱམ་དྷན་གྱི་ལག་པ་ནས་ཐོན་པའི་ཆུ་གཏན་ནས་འཐུང་
རྒྱུ་མིན། ཡིན་ནའང་ངས་ཁྱོད་ལ་སྔོན་བརྡ་གཏོང་རྒྱུ་ཞིག་ལ། ཁྱོད་ཀྱིས་དེའི་
སྐོར་ལ་སཱ་ཏི་ཤ་ལ་དགག་བྱ་གང་ཡང་མ་བྱས་ན་ཡག་གི་རེད། གང་ཡིན་ཟེར་
ན། གལ་ཏེ་ཁྱོད་ཀྱིས་དེ་ལྟར་སྨྲས་པ་ཡིན་ན། ཁོས་ཏན་ཏན་དེའི་ལྡོག་ཕྱོགས་
ཁོ་ན་རང་བྱེད་ངེས་པ་ཞིག་རེད། ཅེས་སྨྲས།
ཧ་རེས་མོ་ཧེས་ནེས་ཀྱིས་སྐད་ཆ་དེ་ལ་མོས་མཐུན་གྱི་སྒོ་ནས། ཨོ། སྭཱ་
ཏི་ཤ་ཡི་གནད་དོན་དེ་གནས་ཚུལ་ཐ་དད་པ་ཞིག་རེད། སྐྱེས་པ་ཕོ་ཡི་མཚན
མ་ཅན་གྱི་མི་ལ། ཡུལ་སྲོལ་ལམ་ལུགས་ཀྱི་ཁྲིམས་བཤིག་རྒྱུ་དང་སྒྲིག་གཞི་
ཐམས་ཅད་ལ་གཡོལ་རྒྱུའི་དམིགས་བསལ་གྱི་ཐོབ་ཐང་ཡོད་པར་མ་ཟད།
ཡོངས་གྲགས་ཀྱི་ལམ་ལུགས་དང་མཐུན་པ་ལ་ཡང་མགོ་སྐོར་གཏོང་རྒྱུའི་དམིགས་
བསལ་ཡོད་པ་མ་རེད་དམ། ཞེས་བཤད།། །།

ལེའུ་ཞེ་བདུན་པ།
༄༅། །ཧ་རན་དམག་འཁྲུག་གཡུལ་འགྱེད་ཀྱི་སྡེ་གཟར་ཞིག་གི་ཐོག་
ལ་སླེབས་ཡོད་པ་དང་། ལོ་ལི་ཏཱ་བྷི་ནོ་དང་མཉམ་དུ་རླངས་ཤུགས་ཀྱིས་བགྲོད་
པའི་གྲུ་གཟིངས་ཐོག་ཏུ། གྲོང་ཁྱེར་ཀ་ལི་ཀ་ཏཱ་ལ་ཡོང་བའི་བདུན་ཕྲག་གཉིས་
ཙམ་ཞིག་གི་རྗེས་ནས་བཟུང་། མི་ཁ་ཤས་ཤིག་གིས་དེའི་སྐོར་སྐད་ཆ་གོ་ཡོད་
པར་མ་ཟད། དེ་ལས་ཀྱང་མང་བའི་མི་སྐོར་ཞིག་གིས་དེ་རྒྱུན་ལྡན་གྱི་ཁ་བརྡ་
ལྟ་བུའི་སྐད་ཆ་ཞིག་ཏུ་བརྩིས་ནས་དེ་ལ་ཉན་ནས་ཡོང་ཡོད་པ་ཞིག་རེད། འོན་
ཀྱང་ད་ཆར་ཉི་མ་གཉིས་ཀྱི་ནང་ལ་གསར་འགྱུར་དེ་འཇག་མའི་རྩྭ་ཕུང་སྐམ་པོ་
ཞིག་ལ་མེ་ཤོར་བ་བཞིན་དུ་ཕྱོགས་གང་སར་ཁྱབ།
ཧ་རན་གྱིས་མི་ཆེས་མང་པོ་ཞིག་ལ། བྷ་རཱ་མོ་ཡི་ཁྱིམ་ཚང་གི་མི་ཚེའི་
གནས་བབས་ཀྱི་གཞི་རྩའི་བཀོད་སྒྲིག་གི་ཁེ་ཕན་ལ་བསམ་ནས། རང་རང་
སོ་སོའི་ཉེས་སྤྱོད་ཀྱི་བྱ་བ་དེ་འདྲའི་རིགས་ལ་བཀག་སྡོམ་དང་འགོག་རྐྱེན་ངེས་
པར་དུ་བྱེད་རྒྱུ་ནི་ཧ་ཅང་གི་གལ་ཆེན་པོ་ཞིག་ཡིན་པའི་སྐོར་འགྲེལ་བཤད་མང་
689-

པོ་བརྒྱབས་ཡོད་པར་མ་ཟད། འདི་ཡི་བསྒྲུབ་བྱའི་ལས་དོན་དེ་དཀའ་ངལ་
ཆེ་བ་ཞིག་ཡིན་པའི་ཁུངས་སྐྱེལ་ཡང་བྱས་ཡོད་པ་ཞིག་རེད། གང་ཡིན་ཟེར་
ན། ག་དུས་ཡིན་ནའང་དྲང་བདེན་དང་ལས་འགན་ཞེས་པའི་སྐད་ཆའི་ཐོག་
ལ་སླེབས་ཡོང་དུས། ཚང་མས་རྒྱུག་རྐྱང་དང་མཆོང་རྐྱང་བྱེད་རྒྱུ་ལ་ཉན་འཇོག་
བྱེད་ཀྱིན་ཡོད་པ་རེད། ནམ་ཞིག་དེ་ཡིས་ང་ཚོ་ལ་གཞན་གྱི་ཐོག་ལ་མཐོང་ཆུང་
ཁྱད་གསོད་དང་། གཏན་གྱི་ཁྲིམས་འགལ་གྱི་བྱ་བ་ལ་ཉེས་ཆད་གཏོང་རྒྱུའི་
ཕྱོགས་ལ་བསྐུལ་ཚེ། རྒྱུག་ཆོག་ཆོག་ཏུ་ཡོད་པ་ཞིག་རེད།
ཁོང་ཚོའི་ཚོགས་པའི་ཁྲོད་ཀྱི་གནད་ཡོད་མི་སྣ་མང་ཆེ་བ་ཞིག་ལ་ཧ་རན་
སྤྲོ་ཤུགས་ཆེན་པོ་དང་བཅས་དངོས་སུ་ཞུགས་བཞིན་ཡོད་པའི་འཁྲབ་སྟོན་གྱི་
བྱ་བ་བློ་ཕམ་གྱི་གནས་སུ་གྱར་བ་དེ་ཡི་བཅོས་མའི་་རྣམ་པ་དེ་ཡིས། གཞན་
གྱི་བྱ་བ་ལ་འགོག་རྐྱེན་བྱེད་བཞིན་ཡོད་པའི་ཐད་ལ་འཇིགས་སྐུལ་བྱེད་མཁན
སུ་ཞིག་ཀྱང་མ་བྱུང་། དེ་ལྟ་བུའི་ཆོས་ལུགས་བྱེ་བྲག་པ་ཞིག་གི་ཀ་བ་རྣམས
ཀྱི་མཐའ་ན། ཉེན་ཁ་ཆེ་བའི་བྱ་བ་མང་པོ་ཞིག་ཁང་པ་ནས་ཁང་པ་བརྒྱུད་དེ་
ཁྱབ་བསྒྲགས་བྱས་པའི་གནས་ཚུལ་དེ་རིགས་་དགོངས་དྭངས་ཡོང་རྒྱུ་ཡོད་པ
ཞིག་ཡིན་ན། དེ་ལྟ་བུའི་གསར་འགྱུར་ཁྱབ་སྤེལ་སྐྱེལ་གཏོང་མཁན་ལ་ཡང་
གཏིང་ནད་ནམ་ཡང་བྱེད་རྒྱུ་མེད་པ་ཞིག་རེད། གནས་ཚུལ་དེ་ལྟ་བུ་ཞིག་
གི་ཐོག་ལ། ཚིག་སྦྱོར་གྱི་སྤྲོས་པ་རྒྱ་ཆེན་པོ་དང་བཅས་སུའུ་ཆར་རས་ཐ་ཡུལ་
སྲོལ་ལམ་ལུགས་ལ་ཆགས་ཞེན་ཆེ་བ་ཞིག་ཏུ་གྱར་བ་ཙམ་ཞིག་མ་ཡིན་པར། དེའི་
ཐོག་ལ་ཧིན་དྷུ་ཡི་ཨ་ནེ་ཞིག་རང་གི་ཁྱིམ་དུ་བདག་སྐྱོང་བྱས་ཡོད་པ་དང་། མོས་
རྟག་ཏུ་རང་གི་དུས་ཚོད་རྣམས་སྐུ་འདྲ་ཞིག་ལ་ཕྱག་འབུལ་དང་གཏང་རག་གི་
-690-

མཆོད་པ་བཤམ་རྒྱུའི་ཐད་ལ་གཏོང་གི་ཡོད་པར་མ་ཟད། མོ་རྣམ་རྟོག་དང་
རྨོངས་དད་ཀྱི་རྣམ་གྲངས་མང་པོ་ཞིག་གི་ཁྲོད་དུ། རང་སྣང་གང་དྲན་གྱི་སྒོ་
ནས་ཞུགས་ཏེ། དཀའ་ཐུབ་ཀྱི་ཚུལ་ཁྲིམས་ལ་གནས་བཞིན་ཡོད་པའི་གསར་
འགྱུར་ཕྱོགས་གང་སར་ཁྱབ།
སུའུཆར་རས་ཐ་མོ་རང་ཉིད་ཀྱི་ཁང་པ་རུ་སྤོས་པའི་རྗེས་ཐོག་དེ་དང་མཉམ་
དུ། ལོ་ལི་ཏཱ་ཡི་སེམས་ཀྱི་ནང་ལ་འཐབ་འཛིང་གི་འཁྲུག་ལོང་གཞི་རྒྱ་ཆེན་པོ་ཞིག་
ལང་རྒྱུའི་འགོ་བཙུགས། ནམ་ཞིག་མོ་ཉལ་ས་ལ་འགྲོ་བའི་མཚན་མོ་རྟག་པར།
མོརང་ཉིད་ཀྱིས་རང་ཉིད་ལ་དམ་བཅའ་བཞག་སྟེ། རང་ཉིད་ནམ་ཡང་རང་འགུལ་
གྱིས་ཐོན་པའི་ཕམ་ཁ་ཞིག་གི་འོག་ཏུ་འགྲོ་མི་འཇུག་རྒྱུའི་མནའ་བོར། དེ་བཞིན་
དུ་ནམ་ཞིག་མོ་ཞོགས་པ་ཡར་ལངས་པའི་ཉི་མ་རེ་རེ་ལ། མོས་རང་ཉིད་ཀྱིས་དམ་
བཅས་པའི་ཐག་གཅོད་ཀྱི་མནའ་ཚིག་དེ་ཡང་ཡང་རྗེས་བཟློས་བྱས།
དུས་ཀྱི་འཕོ་འགྱུར་གྱི་རིམ་པ་དེ་ལྟར་བྱས་ནས་སོང་བའི་སྐབས་སུ། མོས་
བྷི་ནོ་ཡི་ཕྱོགས་ལ་བསམ་གཞིག་བྱས་པའི་རྣམ་རྟོག་གི་འཆར་སྒོ་དེ་ཡིས། མོའི་
སེམས་པ་དེ་ཡོངས་སུ་ཁོའི་ཕྱོགས་ལ་དབང་བར་བྱས། གལ་ཏེ་མོས་ཁོའི་ངག་
གི་སྒྲ་གདངས་འོག་ཤོད་ཀྱི་ཁང་མིག་ནང་ནས་ཐོས་ནའང༌། ཏན་ཏུན་མོའི་
ཚེ་སྲོག་གི་རྣམ་པར་ཤེས་པའི་འཕར་ལྡིང་སྔར་ལས་ཇེ་མགྱོགས་དང་ཇེ་མྱུར་དུ་
འགྲོ་བ་དང༌། གལ་ཏེ་ཁོ་ཉི་མ་གཉིས་གསུམ་རེ་ལ་ཁོང་ཚོར་ཐུག་འཕྲད་དུ་མ་
ཡོང་བ་ཡིན་ན། མོའི་གདེང་སྤོབས་ཀྱི་ཁེངས་དྲེགས་ལ་རྨས་སྐྱོན་ཕོག་པ་དང་
ཆབས་ཅིག་སེམས་ཀྱི་ནང་ལ་ཚད་མེད་པའི་མནར་གཅོད་ཕོག་ངེས་པར་མ་ཟད།
དེ་རྗེས་མོས་བྱ་བ་སྣ་ཚོགས་ལ་ཁ་གཡར་ནས་སཱ་ཏི་ཤ་ཁོའི་གྲོགས་པོའི་སྡོད་ཁང་
691-

དུ་གཏོང་རྒྱུའི་ཐབས་ཤེས་འཚོལ་བ་དང་། ནམ་ཞིག་སཱ་ཏི་ཤ་དེར་ཕྱིན་ནས་
ཚུར་ལོག་ཡོང་བའི་སྐབས་སུ། མོས་ཏན་ཏན་མངོན་པར་མི་གསལ་བའི་ཚུལ་
གྱིས་ཁོ་དེ་ལ་ཡོད་པའི་སྐབས་སུ། བྷི་ནོ་ཡིས་སྐད་ཆ་ག་རེ་ཁོ་ལ་བཤད་མིན་
དང་། ལས་ཀ་ག་རེ་བྱེད་ཀྱིན་ཡོད་མེད་སོགས་ཀྱི་སྐོར་ཞིབ་ཅིང་ཕྲ་བ་ཁོའི་ཕྱོགས་
ནས་རྟོགས་རྒྱུའི་འབད་བརྩོན་བྱེད་ངེས་པ་ཞིག་རེད།
ཅི་ཙམ་ལོ་ལི་ཏཱ་ཡི་འཁྲུལ་སྣང་གི་སེམས་ཀྱི་ན་ཚ་དེ་དབང་དུ་བསྡུམ་ཐུབ་
པར་མངོན་དུ་གྱུར་ཡོང་དུས། དེ་ཙམ་གྱིས་མོའི་སེམས་ལ་འབྱུང་འགྱུར་གྱི་
ཕམ་ཁའི་སྐྲག་སྣང་གི་འཇིགས་པ་དེ་ཆེ་རུ་ཕྱིན། རྒྱུ་མཚན་དེ་དང་དེ་ལྟ་བུའི་
འོག་ནས། མོ་མཚམས་མཚམས་ལ་རང་གི་ཨ་ཕ་ཡི་ཕྱོགས་ལ་ཡང་ཁོང་ཁྲོ་
ལངས་པར་གྱུར། གང་ཡིན་ཟེར་ན། ཁོས་བྷི་ནོ་དང་གྷོ་ར་གཉིས་དང་ཁོང
ཚོའི་བར་གྱི་མཛའ་མཐུན་གྱི་འབྲེལ་བ་དེ་མཚམས་འཇོག་མ་བྱས་པའི་རྒྱུ་མཚན་
གྱིས་རེད། གང་ལྟར་ཡང་མོའི་སེམས་ལ། གནས་སྟངས་དེ་འདྲ་ཞིག་གི་
འོག་ནས་རང་ཉིད་ཀྱི་ཕམ་ཁ་འཁུར་རྒྱུ་ལས་ཤི་ན་ཡག་གི་རེད་བསམ་ནས། རང་
སེམས་ཀྱི་ཟུག་རྔུ་དེ་མཇུག་རྫོགས་པ་ལ་འཐབ་འཛིང་བྱེད་རྒྱུའི་སེམས་ཐག་གཙང་
མ་བཅད་ནས་ཡོད་པར་མ་ཟད། མ་འོངས་པའི་དུས་ཚོད་ཀྱི་བརྒྱུད་རིམ་ཁྲོད
དུ་ཚུལ་ཇི་ལྟར་མི་ཚེ་སྐྱེལ་སྟངས་ཀྱི་སྐོར་ལ་བསམ་གཞིག་སྣ་ཚོགས་བྱེད་རྒྱུའི་
འགོ་བཙུགས། དེར་མ་ཟད། ད་དུང་མོའི་སེམས་ལ། མོ་རང་ཉིད་ཀྱིས་དཔེ་
དེབ་ཁྲོད་ནས་སྦྱོར་ཀློག་བྱེད་མྱོང་བའི་ཡོ་རོབ་ཀྱི་བུད་མེད། འགྲོ་བ་མིའི་རིགས་
ཀྱི་བྱམས་བརྩེ་ལྡན་པའི་འཚོ་བ་ཞིག་ལྷག་བསམ་རྣམ་དག་གི་སྒོ་ནས་བསྐྱལ་རྒྱུའི་
དམ་བཅའ་ལྡན་པའི་སྙན་གྲགས་ཅན་གྱི་བུད་མེད་ཁ་ཤས་ཀྱི་སྤྱོད་པའི་ཐོག་ལ་
-692—

ཡང་འགྲན་སེམས་བྱེད་རྒྱུའི་གནས་སྟངས་ཤིག་ཏན་ཏན་མོ་རང་གི་ཐོག་ལ་འཁོར་
སྲིད་རྒྱུ་རེད་སྙམ་པའི་བསམ་བློ་འཁོར།
ཉི་མ་ཞིག་ལ་མོ་ཕེ་རེ་ཤུ་བྷ་བྷུ་ཡི་མདུན་དུ་ཕྱིན་ནས། ཨ་ཕ། ངས་བུ་
མོའི་སློབ་གྲྭ་ཞིག་གི་ནང་དུ་སློབ་ཁྲིད་བྱེད་རྒྱུའི་ལས་ཀའི་འགན་བླངས་ན། དེ་
ལ་མ་འགྲིགས་པ་ག་རེ་འདུག་གམ། ཞེས་དྲིས།
ཕེ་རེ་ཤུ་བྷ་བྷུ་ཡིས་རང་གི་བུ་མོའི་གདོང་ལ་གཅིག་བལྟས་ཚེ། མོའི་ཚེ་
སྲོག་བཀྲེས་སྐོམ་གྱི་གདུང་བ་དེ་ལས་སྐྱོབ་འདོད་ཀྱི་རེ་བ་ཟབ་མོ་ཞིག མོའི་མིག་
གཉིས་ཀྱི་ནང་དུ་གསལ་བར་མངོན་གྱིན་ཡོད་པ་དེ་ནི། ཕེ་རེ་ཤུ་བྷ་བྷུ་ཡིས་ལེགས་
པར་རྟོགས་ཐུབ་པ་ཞིག་རེད། དེར་བརྟེན་ཁོས་ཞི་འཇམ་གྱི་སྒོ་ནས། དེ་ལ་
མ་འགྲིགས་པ་ཅི་ཞིག་ཡོད། ངའི་སྙིང་ཉེ། འོན་ཀྱང་འདིར་བུ་མོའི་སློབ་གྲྭ་
འོས་ཤིང་འཚམས་པ་ཞིག་འདུག་གམ། ཞེས་སྨྲས།
དུས་སྐབས་དེར་བུ་མོའི་སློབ་གྲྭ་འོས་ཤིང་འཚམ་པ་མང་པོ་ཞིག་མེད་པ་
དང་། གཅིག་གཉིས་ཤིག་ཡོད་པ་ནི་སྔོན་འགྲོའི་སློབ་གཉེར་ཁང་ཙམ་ཞིག་རེད།
སྐྱེ་ས་རུས་ཁུངས་མཐོ་བའི་བུད་མེད་རྣམས་ཀྱིས་སློབ་ཁྲིད་བྱེད་རྒྱུའི་ལས་ཀའི་
ཕྱོགས་ལ་ལག་པ་འཆང་བཞིན་མེད་པ་རེད། དེར་བརྟེན་ལོ་ལི་ཏཱ་ཡི་གདོང་
ལ་རེ་བ་མེད་པའི་རྣམ་པ་ཞིག་མངོན་བཞིན་དུ། དེས་ན་ཐབས་གཞན་པ་མེད་
པ་རེད་དམ། ཞེས་དྲིས།
ཕེ་རེ་ཤུ་བྷ་བྷུ་ཡིས། ངས་བལྟས་ན་ཐབས་ཤེས་གཞན་གང་ཡང་མེད་
པ་འདྲ། ཞེས་སྨྲས།
ལོ་ལི་ཏཱ་ཡིས་མུ་མཐུད་དུ་མཐའ་བསྐྱལ་ནས། དེས་ན་ཨ་ཕ། ང་ཚོས་
693-

སློབ་གྲྭ་ཞིག་གི་འགོ་འཛུགས་ཐུབ་རྒྱུ་མ་རེད་དམ། ཞེས་སྨྲས།
ཕེ་རེ་ཤུ་བྷ་བྷུ་ཡིས། དགོངས་འགལ་མེད་པ་ཞུ། དེ་ལ་སྒོར་མོ་ཕོན་
ཆེན་པོ་ཞིག་གནས་ཀྱིན་ཡོད་པར་མ་ཟད། ད་དུང་མི་མང་པོ་ཞིག་གི་རྒྱབ་སྐྱོར་
དང་རོགས་རམ་ཡང་ངེས་པར་དུ་དགོས་པ་ཞིག་རེད། ཅེས་བཤད།
ལོ་ལི་ཏཱ་ཡིས། དུས་རྟག་ཏུ་བྱ་བ་དཀའ་ངལ་ཆེན་པོ་ཞིག་བྱེད་པའི་ཚེ་
ན། རླབས་ཆེན་གྱི་བྱ་བ་ཕན་ཐོགས་ལྡན་པ་དེ་ལ་ཞུགས་འདོད་ཀྱི་སེམས་ཤུགས་
འཕར་རྒྱུ་དེ། དཀའ་ངལ་ཆེན་པོ་ཞིག་ཡིན་པ་བསམ་བློ་འཁོར་མྱོང་ཡོད་ནའང་།
མོས་དེ་ལྟ་བུའི་རེ་འདོད་ཀྱི་བྱ་བབསྒྲུབ་པའི་ལག་ལེན་ངོ་མའི་ཁྲོད་དུ་འགལ་རྐྱེན
དང་བར་ཆད་ཅི་ཞིག་འབྱུང་ནམ་ཡང་སྔོན་ཆད་རྟོགས་མྱོང་མེད་པ་ཞིག་རེད།
དུས་ཡུན་འཁྱུག་ཙམ་ཞིག་གི་རིང་ལ་མོ་ཁ་རོག་ཏུ་ཁུ་སིམ་མེར་བསྡད
ཅིང༌། དེ་རྗེས་ཡར་ལངས་ནས་ཁང་མིག་དེའི་ཕྱི་རུ་ཐོན། མོ་སོང་བའི་རྗེས་
ལ། ཕེ་རེ་ཤུ་བྷ་བྷུ་ཡིས་ཁོ་རང་ཉིད་ཀྱིས་ཤིན་ཏུ་གཅེས་པའི་བུ་མོ་དེའི་སྙིང་དབུས་
ཀྱི་དཀའ་སྡུག་གི་ཟུག་རྔུ་དེའི་རྒྱུ་རྐྱེན་ལ་ཞིབ་ཅིང་ཕྲ་བའི་སྒོ་ནས་བསམ་གཞིག་
བྱེད་རྒྱུའི་ཐོག་ལ་འབད་བརྩོན་བྱས། ཁོའི་སེམས་ལ། ཧ་རན་གྱིས་སྔོན་ཆད་
ཉི་མ་ཞིག་ལ་བྷི་ནོ་ཡི་སྐོར་ལ་གོ་རྒྱུ་ཡོད་པའི་ཟུར་བརྡ་བཏང་བ་དེ། གློ་བུར་དུ་
ཡིད་ལ་འཁོར་བ་དང་ཆབས་ཅིག་དབུགས་རིང་ཞིག་བཏང་ནས་ཁོ་རང་ཉིད་
ཀྱིས་རང་ཉིད་ལ། དེས་ན། ངས་ཏན་ཏན་རྣམ་དཔྱོད་དང་མི་ལྡན་པའི་སྒོ་
ནས་ཀུན་སྤྱོད་ཅིག་ལག་བསྟར་བྱེད་ཀྱིན་ཡོད་པ་རེད་དམ། ཞེས་སྨྲས།
ཁོའི་བུ་མོ་གཞན་སུ་ཞིག་གི་ཕྱོགས་ནས་བཤད་ནའང་། གནད་དོན་
དེ་ཧ་ཅང་གིས་བྱེད་དཀའ་བ་ཞིག་གཏན་ནས་མ་རེད། འོན་ཀྱང་ལོ་ལི་ཏཱ་ལ་
-694-

མཚོན་ནས་བཤད་པ་ཡིན་ན། མོའི་མི་ཚེ་དེ་དངོས་གནས་མངོན་སུམ་འཁྲུལ་
བ་མེད་པ་ཞིག་རེད། མོས་བྱ་བ་གང་འདྲ་ཞིག་གི་འགོ་བཙུགས་པ་ཡིན་ནའང་།
དེ་དག་ཕྱེད་ཀ་རྟོགས་ཤིང་ཕྱེད་ཀ་མ་རྟོགས་པར་མི་འཇོག་པར་མ་ཟད། མོའི་
ཡིད་ཀྱི་དགའ་བ་དང་། སེམས་ཀྱི་ངལ་དུབ་ཐམས་ཅད་ཀྱི་ཕྱོགས་གཅིག་འཁྲུལ་
བ་མེད་པ་དང༌། ཕྱོགས་གཅིག་རྣམ་རྟོག་གི་འཆར་སྒོ་ཙམ་ཞིག་ཀྱང་མ་རེད།
ཉི་མ་དེའི་ཉིན་དགུང་རང་ལ་ལོ་ལི་ཏུ་སུའུ་ཆར་རས་ཐ་ཡི་ཁང་པ་རུ་ཕྱིན།
འོན་ཀྱང་དེ་ནི་འཛིན་ཆས་བསྲི་ཚགས་བྱས་ཏེ་ནང་ཆས་མཁོ་སྒྲུབ་བྱེད་རྒྱུ་ཙམ་
ཞིག་གི་ཆེད་དུ་རེད། ས་ཁུལ་རང་ནས་བཟོས་པའི་ས་གདན་ཞིག་ཁང་མིག
གཙོ་བོ་དེའི་ནང་དུ་བཏིང་ནས་ཡོད་པ་དང༌། ཁང་མིག་དེའི་ཕྱོགས་གཅིག་ལ་
མོ་རང་ཉིད་ཀྱི་ཉལ་ས་ཐར་བཀྱེད་ནས་ཡོད་ཅིང་། ཕྱོགས་གཅིག་དེ་ཧ་རས་
མོ་ཧེས་ནེས་ཀྱི་ཉལ་ས་རུ་བཀོད་སྒྲིག་བྱས་ཡོད་པ་ཞིག་རེད། མོའི་ཨ་ནེ་ལ་
མཚོན་ནས་བཤད་པ་ཡིན་ན། ཉལ་ཁྲི་བེད་སྤྱོད་གཏོང་རྒྱུའི་གོམས་སྲོལ་མེད་
པར་བརྟེན། སུའུ་ཆར་རས་ཐ་ཡིས་མོ་རང་ཉིད་ཀྱི་ཨ་ནེ་ལ་མིག་དཔེ་བལྟས་
ནས་ཁང་མིག་དེ་རང་གི་ས་མཐིལ་དུ་ཉལ་ས་བཟོས་ཡོད་པ་ཞིག་རེད། ཁང་
མིག་དེའི་རྩིག་རྒྱང་གི་ངོས་སུ་ཕེ་རེ་ཤུ་བྷ་བྷུ་ཡི་འདྲ་པར་ཞིག་བཀལ་ནས་ཡོད་
ཅིང་། ཁང་མིག་དེ་དང་འབྲེལ་བའི་འཁྲིས་ཀྱི་ཁང་མིག་ཆུང་ཆུང་ཞིག་གི་ནང་
དུ་སཱ་ཏི་ཤ་ཡི་ཉལ་ས་དང་ལྷན་དུ་དཔེ་དེབ་མང་པོ་དང་བསྐྱར་སྦྱོང་གི་སློབ་ཚན།
མྱུ་གུ་དང་སྣག་ཚ་ཚང་མ་རྩིག་གྱང་གི་ཁ་གཏད་ཀྱི་ཅོག་ཙེ་ཞིག་གི་སྟེང་དུ་གོ་རིམ་
ངེས་མེད་ཀྱི་སྒོ་ནས་བཀྲམས་ནས་ཡོད། སྭཱ་ཏི་ཤ་ཁོ་རང་ཉིད་སློབ་གྲྭར་ཕྱིན་
ཡོད་པར་བརྟེན། ཁང་མིག་དེ་ལྷིང་འཇགས་ཀྱི་གཡང་གཟར་ཁྲོད་དུ་ཁུ་སིམ་
695-

མེར་གནས་ཡོད་པ་ཞིག་རེད།
ཧ་རེས་མོ་ཧེས་ནེས་ཀྱིས་ཉིན་དགུང་གི་བཟའ་བཏུང་གྲུབ་ནས་ཉིན་རྒྱབ་
ཀྱི་གཉིད་ཀྱི་ངལ་གསོ་ལ་ཞུགས་རྒྱུའི་སྟ་གོན་བྱེད་བཞིན་ཡོད་ཅིང༌། སུའུ་ཆར
རས་ཐ་ཡིས་མོ་རང་ཉིད་ཀྱི་ཕྲག་པ་གཉིས་ཀྱི་སྟེང་དུ་དཔྱངས་པའི་སྐྲ་ཡི་ཆུན་པོ་
རྣམས་བཤིགས་ནས། མོ་རང་ཉིད་ཀྱི་ཉལ་ས་ལ་བསྡད་དེ། སྔས་མགོ་ཞིག་
པང་དུ་བཟུང་བ་དང་ཆབས་ཅིག་གང་ཞིག་གི་སྟེང་དུ་བསམ་བློའི་ངལ་གསོ་བསྟེན་
བཞིན་ཡོད་པའི་དཔེ་དེབ་དེའི་ནང་གི་བརྗོད་གཞི་ལ་བསམ་བློ་གཅིག་ཏུ་བསྒྲིམས་
ནས་ཀློག་གིན་ཡོད་པ་དང༌། མོའི་མདུན་གྱི་མཐའ་འཁོར་དུ་དཔེ་ཆ་གཞན་
ཁ་ཤས་བཞག་ནས་ཡོད། ནམ་ཞིག་མོས་ལོ་ལི་ཏཱ་གློ་བུར་དུ་ཁང་མིག་དེར་འཛུལ་
ནས་ཡོང་བ་མཐོང་བའི་སྐབས་སུ། གློ་བུར་ཐེ་ཚོམ་གྱི་ངང་ནས་མོ་རང་ཉིད་
ཀྱི་ལག་གི་དཔེ་ཆ་ཁ་བརྒྱབས། འོན་ཀྱང་དེ་མ་ཐག་ཏུ་མོའི་འཚེར་སྣང་གི་ངོ་
ཚ་དེ་ངོ་ཚའི་ཆོས་ཉིད་ལས་བརྒལ་མ་ཐུབ་པར་བརྟེན། མོས་ཡང་བསྐྱར་མོ་
རང་ཉིད་ཀྱིས་བཀླགས་ནས་གང་གི་མཚམས་སུ་སླེབས་ཡོད་པའི་ཤོག་ངོས་དེའི་
ཁ་ཕྱེ། དཔེ་ཆ་དེ་ཚོ་ནི་གྷོ་ར་ཡིས་བྲིས་པའི་གླེགས་བམ་གྱི་ཚད་ལོངས་པའི་རྩོམ་
ཡིག་རྣམས་རེད།
ཧ་རེས་མོ་ཧེས་ནེས་ཙོག་བུར་བསྡད་དེ་སྐད་ཤུགས་ཆེན་པོ་དང་བཅས།
ནང་ལ་ཤོག ནང་ལ་ཤོག ངའི་སྐྱེད་མ་ཆུང་ཆུང་། ཁྱོད་རང་མཐོང་བ་ཙམ་
གྱིས་སུའུ་ཆར་རས་ཐ་ཡི་ཚེ་སྲོག་ལ་ཏན་ཏན་ཟུག་གཟེར་ལང་བཞིན་ཡོད་པ་
ངས་ཤེས་ཀྱིན་མ་རེད་དམ། མོས་ག་དུས་ཡིན་ནའང་མོ་ཡིད་སྐྱོ་བའི་གནས་
སྐབས་སུ་དཔེ་དེབ་དེ་ཚོ་ཀློག་གིན་འདུག ད་ལྟ་རང་ང་འདིར་བསྡད་ནས་ངའི་
696-

སེམས་ལ། གལ་ཏེ་ཁྱོད་ཚོ་གཅིག་དེ་རིང་འདིར་སླེབས་པ་ཡིན་ན། ཅི་འདྲའི་
འོས་ཤིང་འཚམས་པ་ཞིག་རེད་ཨང་སྙམ་བཞིན་བསྡད་ཡོད། ད་ཁྱོད་རང་
འདིར་དངོས་སུ་སླེབས་པ་རེད། ངའི་སྙིང་ཉེ། ཁྱོད་རང་དུས་ཡུན་རིང་པོ་
ཞིག་ལ་འདིར་སྡོད་རོགས། ཞེས་སྨྲས།
ལོ་ལི་ཏཱ་དེ་མ་ཐག་ཏུ་མོ་རང་ཉིད་ཀྱི་སེམས་ཀྱི་ནང་གི་ཐོག་མའི་བསམ་
བློའི་བརྗོད་གཞིའི་སྟེང་དུ་མཆོངས་པ་དང་མཉམ་དུ་མོ་མར་བསྡད་ནས། གཅེན་
མོ། སུའུ་ཆས། གལ་ཏེ་ང་ཚོས་ང་རང་ཚོའི་གྲོང་པ་ཁྱིམ་མཚེས་ཀྱི་བུ་མོ་རྣམས་
ཀྱི་ཆེད་དུ་སློབ་གྲྭ་ཞིག་གི་སྟ་གོན་བྱས་པ་ཡིན་ན། དེ་ག་འདྲ་ཡོང་ས་རེད་དམ།
ཞེས་སྨྲས།
ཧ་རེས་མོ་ཧེས་ནེས་དངངས་སྐྲག་གིས་བརྒྱལ་ལ་ཁད་ཅིག་བྱས་པ་དང་
ཆབས་ཅིག་སྐད་ཤུགས་ཆེན་པོའི་སྒོ་ནས། མོའི་སྐད་ཆ་ལ་གཅིག་ཉོན་དང་།
ཁྱོད་ཀྱིས་སློབ་གྲྭ་ཞིག་གི་ཕྱོགས་ལ་ལས་ཀ་བྱས་ནས་ག་རེ་བྱེད་རྒྱུ་ཡིན་ནམ།
ཞེས་སྨྲས།
སུའུ་ཆར་རས་ཐ་ཡིས། ང་ཚོས་སློབ་གྲྭ་ཞིག་ག་འདྲ་བྱས་ནས་འཛུགས་
ཐུབ་རྒྱུ་རེད་དམ། སུ་ཞིག་གིས་ང་ཚོ་ལ་དེའི་ཕྱོགས་ལ་རོགས་རམ་བྱེད་རྒྱུ
རེད་དམ། ཁྱོད་ཀྱིས་དེའི་སྐོར་ཨ་ཕ་ལ་སྐད་ཆ་བཤད་ཡོད་དམ། ཞེས་དྲིས།
ལོ་ལི་ཏཱ་ཡིས། ང་རང་གཉིས་ཀ་སུ་ཡིན་ནའང་ཏན་ཏན་སློབ་ཁྲིད་བྱེད་
ཐུབ་རྒྱུ་རེད། གཅིག་བྱས་ན་ལཱ་བྷོན་ཡ་ཡང་ངེད་གཉིས་ཀྱི་ལས་ཀའི་བརྒྱུད་
རིམ་ཁྲོད་དུ་ཞུགས་སྲིད་པ་ཞིག་རེད། ཅེས་འགྲེལ་བཤད་བརྒྱབས།
སུའུཆར་རས་ཐ་ཡིས་མོའི་སྐད་ཆ་ལ་མོས་མཐུན་ཡོད་པའི་སྒོནས། གནད་
697-

དོན་དེ་དང་འབྲེལ་བའི་སྐོར་དེ་སློབ་ཁྲིད་གཅིག་པུ་ཙམ་ཞིག་མ་རེད། གལ་
ཏེ་སློབ་གྲྭ་ཞིག་གི་འགོ་བཙུགས་པ་ཡིན་ན། དེ་རྗེས་ཏན་ཏན་དེ་ལ་སྒྲིག་གཞི་
དང་སློབ་གྲྭ་ཇི་ལྟར་འཛིན་སྐྱོང་བྱེད་པའི་ཚད་ལྡན་གྱི་སྲིད་ཇུས་གཏན་འབེབས་
བྱེད་དགོས། ད་དུང་དེའི་ཐོག་ལ་ང་ཚོ་ལ་ངེས་པར་དུ་ཁང་པ་ཞིག་དང་སློབ་
ཕྲུག་རྣམས་ལ་སེམས་ཁྲལ་མི་དགོས་པའི་ཐེབས་རྩའི་མ་དངུལ་ཏན་ཏན་དགོས་
པ་རེད། ང་ཚོ་ལྟ་བུའི་བུ་མོ་ཞིག་གིས་དེ་ཚོ་རེ་རེའི་ཐོག་ལ་ལས་ཀ་ག་རེ་བྱེད་
ཐུབ་རྒྱུ་རེད་དམ། ཞེས་སྨྲས།
ལོ་ལི་ཏཱ་ཡིས་སྐད་ཤུགས་ཆེན་པ་དང་བཅས། གཅེན་མོ། ཁྱོད་ཀྱིས་སྐད་
ཆ་དེ་འདྲ་གཏན་ནས་མ་བཤད་རོགས། གང་ཡིན་ཟེར་ན། ང་ཚོས་བུད་མེད་
ཀྱི་ལུས་རྟེན་བླངས་པའི་རྒྱུ་མཚན་ལ་བརྟེན་ནས། ང་རང་ཚོའི་ཚེ་སྲོག་དེ་ང་ཚོའི
ཁྱིམ་གྱི་རྩིག་གྱང་བཞིའི་ནང་ལོག་ཏུ་མཇུག་རྫོགས་པར་བྱེད་དགོས་པ་རེད་དམ།
ང་ཚོ་བུ་མོ་རྣམས་འཇིག་རྟེན་འདིའི་ཐོག་ཕན་ཐོགས་ཅུང་ཟད་ཅིག་ཡོད་པའི་དངོས་
པོ་ཞིག་ཏུ་ཡང་ནམ་ཡང་འགྱུར་མི་སྲིད་པ་ཞིག་རེད་དམ། ཞེས་བཤད།
ལོ་ལི་ཏཱ་ཡི་སྐད་ཆའི་ཁྲོད་ཀྱི་ཟུག་རྔུ་ཡི་ན་ཚ་དེ་ལ། སུའུ་ཆར་རས་ཐ་
ཡི་ཚེ་སྲོག་གི་རྣམ་པར་ཤེས་པའི་དཀྱིལ་ནས་ལན་ཞིག་རག་པ་དང་། མོའི་སེམས་
ཀྱི་ནང་དུ། གནད་དོན་དེའི་ཐོག་ལ་ཛ་དྲག་པོའི་སྒོ་ནས་དོགས་གནད་བསལ་
བའི་ཆེད་དུ་བསམ་གཞིག་བྱེད་རྒྱུའི་འགོ་བཙུགས།
ལོ་ལི་ཏཱ་ཡིས་སྐད་ཆའི་མཇུག་མཐུད་ནས། འདིར་ང་ཚོའི་གྲོང་པ་ཁྱིམ་
མཚེས་རྣམས་ཀྱི་ཁྲོད་དུ་བུ་མོ་ཧ་ཅང་མང་པོ་ཡོད། གལ་ཏེ་ང་ཚོས་ཁོང་ཚོ་ལ་
རིན་མེད་དུ་སློབ་སྦྱོང་གི་གོ་སྐབས་ལེགས་སྐྱེས་སུ་ཕུལ་བ་ཡིན་ན། ཏན་ཏན་
-698-

ཁོང་ཚོའི་ཕ་མ་རྣམས་ཧ་ཅང་གིས་ཐུགས་མཉེས་པོ་ཡོང་གི་རེད། ཁང་པའི་
ཕྱོགས་ནས་བཤད་པ་ཡིན་ན། ཁོང་ཚོ་ཐོག་མར་དགའ་བཞིན་སྤྲོ་བཞིན་དུ་
སློབ་གྲྭ་ལ་ཞུགས་མཁན་གྱི་སློབ་ཕྲུག་ཁ་ཤས་ཤིག་གི་ཆེད་དུ་ཁང་པ་ཞིག་བཙལ་
རྒྱུ་དེ་དཀའ་ངལ་ཆེན་པོ་ཞིག་གང་ཡང་མ་རེད། ཁྱོད་ཀྱི་ཁང་པ་འདི་རང་གིས་
འགྲིག་ངེས་པ་ཞིག་རེད། དེར་བརྟེན་སྒོར་མོའི་སྐད་ཆ་དེ་གདོང་ལེན་བྱེད་མི་
ཐུབ་པའི་དཀའ་ངལ་ཆེན་པོ་ཞིག་མ་རེད། ཅེས་སྨྲས།
ཧ་རེས་མོ་ཧེས་ནེས། གྲོང་པ་ཁྱིམ་མཚེས་ཀྱི་བུ་མོ་ཁྱད་མཚར་པོ་དེ་ཚོ་
བསྐོངས་ནས་ཁོང་ཚོའི་ཁང་པ་དེ། དེ་ཚོའི་སློབ་སྦྱོང་བྱེད་ས་རུ་བེད་སྤྱོད་གཏོང་
རྒྱུའི་བསམ་བློའི་འཆར་ཚུལ་དེའི་སྐོར་ལ་ཡོངས་སུ་དངངས་ཤིང་སྐྲག་པར་གྱུར།
མོ་རང་ཉིད་ཀྱི་སེམས་ཀྱི་རྩོལ་བ་ཡོངས་སུ་རྫོགས་པ་དེ། མོ་རང་ཉིད་ཀྱི་ཀུན་
སྤྱོད་ལ་སྟངས་འཛིན་དང༌། ཆོས་ཕྱོགས་ཀྱི་ཆོ་ག་ཕྱག་ལེན་ཐམས་ཅད་ཀྱི་ཕྱོགས་
ལ་གསུང་རབ་རྣམ་པར་དག་པའི་བཀའ་ལུང་གཞིར་བཟུང་ནས་བློ་སེམས་གཅིག་
ཏུ་འབད་ནས་བསམ་གཏན་གྱི་དོན་ལ་རྩེ་གཅིག་ཏུ་གཞོལ་རྒྱུ་དང་། མི་གཙང་
བའི་གྲིབ་དང་འཁོན་སོགས་ཀྱིས་གོས་སུ་མ་བཅུག་པར། ཁེར་རྐྱང་དུ་དབེན་
གནས་བསྟེན་ཏེ་ཡོངས་སུ་གནས་པར་བྱེད་རྒྱུ་དེ་རེད། དེར་བརྟེན་མོ་རང་ཉིད་
དབེན་གནས་ཀྱི་འཚོ་བ་བསྟེན་རྒྱུ་ལ་བརྡབ་བསིག་གཏོང་རྒྱུའི་ཉེན་ཁ་ཆེ་བའི་གནས་
སྟངས་དེའི་ཐོག་ལ་མཐའ་གཅིག་ཏུ་ངོ་རྒོལ་བྱེད་རྒྱུའི་ཕྱོགས་སུ་ཡར་ལངས།
སུའུ་ཆར་རས་ཐ་ཡིས། ཨ་ནེ། ཁྱོད་ཀྱིས་དངངས་སྐྲག་གཏན་ནས་
བྱེད་དགོས་མ་རེད། གལ་ཏེ་ང་ཚོ་ལ་སློབ་ཕྲུག་རག་པ་ཡིན་ན། ང་ཚོས་འཛིན་
གྲྭ་འོག་ཤོད་ཀྱི་ཁང་མིག་ནང་དུ་འཚོགས་ནས། ཁོང་ཚོ་ལ་བདག་སྐྱོང་ལྟ་རྟོག་

གཟབ་ནན་བྱེད་ངེས་ཡིན། ང་ཚོས་ཁོང་ཚོ་ཐོག་ཁང་དུ་འགྲོ་བཅུག་ནས་ཁྲོད་
ལ་སེམས་ཁྲལ་སློང་གཏན་ནས་འཇུག་གི་མ་རེད། ཅེས་དང༌། དེས་ན་ལོ་ལི་
ཏཱ། ང་ཚོ་ལ་སློབ་ཕྲུག་རག་ཐུབ་རྒྱུ་མ་རེད་མ་གཏོགས། གལ་ཏེ་ང་ཚོ་ལ་སློབ་
ཕྲུག་རག་པ་ཡིན་ན། ང་ཁྱོད་ཀྱི་ལས་ཀའི་བརྒྱུད་རིམ་གྱི་ཁྲོད་དུ་ཞུགས་རྒྱུའི་
གྲ་སྒྲིག་ཨང་གསར་ཡོད། ཅེས་སྨྲས།
ལོ་ལི་ཏཱ་ཡིས། གང་ལྟར་ཡང་ང་ཚོས་འབད་བརྩོན་གང་ལེགས་བྱས་
པ་ཡིན་ན། ང་ཚོའི་དམིགས་ཡུལ་ཐོག་ལ་གནོད་སྐྱོན་གང་ཡང་འབྱུང་གི་མ་
རེད། ཅེས་བཤད།
ཧ་རེས་མོ་ཧེས་ནེས་ཀྱིས་འཁང་ར་དང་ལྐོག་ལབ་བྱེད་བཞིན་དུ། མཐར་
ཞི་འཇམ་གྱི་སྒོ་ནས། ངའི་སྐྱེད་མ་ཆུང་ཆུང་། ཁྱོད་ཚོས་ག་དུས་ཡིན་ནའང་
ཡེ་ཤུ་བ་དེ་ཚོས་ག་རེ་བྱེད་བཞིན་ཡོད་པ་དེ་ལྟར་བྱེད་འདོད་སྐྱེ་བཞིན་ཡོད་པ་
དེ་ག་རེ་རེད་དམ། ངས་ཧིན་དྷུ་པའི་བུད་མེད་བཟང་སྤྱོད་ལྡན་པ་ཞིག་གིས།
སློབ་གྲྭ་ཞིག་གི་ནང་དུ་སློབ་ཁྲིད་བྱེད་འདོད་ཀྱི་འདུན་པ་ཡོད་པ་གཏན་ནས་གོ་
མྱོང་མེད། དངོས་གནས་ངའི་མི་ཚེ་ཧྲིལ་པོ་འདིའི་ནང་ལ་སྐད་ཆ་དེ་འདྲ་ཞིག་
གོ་ཡང་མ་མྱོང་། ཞེས་སྨྲས།
ཕེ་རེ་ཤུ་བྷ་བྷུ་ཡི་ཁང་པའི་ཡང་ཐོག་ནས་བཟུང༌། རྒྱུན་ལྡན་གྱི་སྐད་ཆ་
ཞིག་གྲོང་པ་ཁྱིམ་མཚེས་ཀྱི་ཁང་པའི་ཡང་ཐོག་གི་བར་གྱི་བུ་མོ་རྣམས་ཀྱི་བར་
ལ་འཁོར་ནས་ཡོད་ནའང་། གང་ལྟར་ཁོང་ཚོའི་མཛའ་བཤེས་ཀྱི་འབྲེལ་ལམ་
མདུན་དུ་བསྐྱོད་པ་ལ་འགལ་རྐྱེན་གྱི་བར་ཆད་ཅིག་འབྱུང་བཞིན་ཡོད་པ་ཞིག་
རེད། དེ་ལས་ཀྱང་ཧ་ལས་ཤིང་ཡ་མཚན་དགོས་པ་ཞིག་ལ། སྐྱེ་བོ་གཞན་
700-

རྣམས་ཀྱིས་དེའི་སྐོར་སྐད་ཆ་བཤད་རྒྱུ་ལ་སོམ་ཉི་དང་ཐེ་ཚོམ་གང་ཡང་མི་བྱེད་
པ་དང་། ཞིབ་ཚགས་ཀྱི་སྐད་ཆ་འདྲི་རྒྱུ་ལ་དགའ་བའི་མི་རྣམས་ཀྱིས་སྦ་གསང་
དང་འཛེམ་དོགས་ཅི་ཡང་མེད་པར། ག་རེ་བྱས་ནས་ཕེ་རེ་ཤུ་བྷ་བྷུ་ཡི་ཁྱིམ་ཚང་
ནང་གི་བུ་མོ་རྣམས་ལོ་ཚོད་རན་ཞིང་འཚམས་པ་ཞིག་ཏུ་སླེབས་ནའང་། ད་
དུང་ཁོང་ཚོས་གཉེན་སྒྲིག་མ་བྱས་པར་བསྡད་པ་ཡིན་ནམ། ཞེས་ཕན་ཚུན་
གཅིག་གིས་གཅིག་ལ་འདྲི་བཞིན་ཡོད་པ་ཞིག་རེད།
ལོ་ལི་ཏཱ་ཡིས་དངོས་འབྲེལ་གྱི་རྒྱུ་མཚན་དེ་ལ་བརྟེན་ནས། ཐོག་ཁང་གི་
རྩེ་མོ་ནས་རྩེ་མོའི་བར་ལ་ཁ་བརྡ་ལབ་གླེང་བྱེད་བཞིན་ཡོད་པའི་གནས་ཚུལ་དེ་ལ་
རྒྱང་རིང་དུ་གཡོལ་ཐབས་བྱེད་བཞིན་ཡོད་པ་དང༌། ཕྱོགས་གཞན་ཞིག་ནས་
བཤད་པ་ཡིན་ན། ལཱ་ན་ཡ་སློབ་གྲྭགསར་འཛུགས་ཀྱི་ཚོགས་མིའི་ཁོངས་སུ་ཞུགས་
རྒྱུ་ལ་སྤྲོ་སེམས་རབ་ཏུ་འཕེལ། གང་ཡིན་ཟེར་ན། མོ་ལ་རང་གི་གྲོང་པ་ཁྱིམ་
མཚེས་རྣམས་ཀྱི་སྐོར་གྱི་ལོ་རྒྱུས་ཤེས་རྒྱུ་ལ། མུ་མཐའ་མེད་པའི་འདོད་མོས་ཤུགས་
ཆེན་པོ་ཞིག་ཡོད་པའི་རྒྱུ་མཚན་གྱིས་རེད། ཉིན་དགུང་གི་དུས་ཚོད་ཡོལ་རྗེས་སུ།
མོ་ཡངས་ཤིང་རྒྱ་ཆེ་བའི་མཁའ་འོག་གི་ཐོག་ཁང་གི་བར་ཁྱམས་ར་བར་ཐོན་ཏེ།
སྐྲ་ཡི་ལན་བུ་རྣམས་ལེགས་པར་གཙང་དོད་བྱེད་རྒྱའི་ལས་སུ་ཞུགས་ཤིང་། ཁོང་
ཚོའི་སློབ་གྲྭ་གསར་འཛུགས་བྱེད་རྒྱུའི་གནས་ཚུལ་ཐམས་ཅད་སྐྱི་བསེར་རླུང་གི་རྒྱུ་
ཕྱོགས་དང་བསྟུན་ནས་གྲོང་པ་ཁྱིམ་མཚེས་རྣམས་ཀྱི་ཁྲོད་དུ་ཁྱབ། དེར་བརྟེན
ལོ་ལི་ཏཱ་ཡིས་རང་ཉིད་ཀྱི་འདོད་མོས་ཆེ་བའི་སློབ་གྲྭ་དེའི་ནང་དུ། སློབ་ཕྲུག་བསྡུ་
རུབ་བྱེད་རྒྱུའི་ལས་འགན་དེ་ལཱ་བྷོན་ཡ་ལ་ཡིད་ཆེས་གཙང་འགེལ་གྱི་སྒོནས་རེ་བཅོལ་
བྱས། ནམ་ཞིག་འཆར་གཞི་དེ་དེ་ལྟར་བྱས་ནས་ཐོག་ཁང་གི་ཡང་རྩེ་ནས་བཟུང་
701-

ཀུན་གྱི་རྣ་བ་རུབསྒྲགས་ཚེ། བུ་མོ་ཆེས་མང་པོ་ཞིག་གི་སེམས་ཤུགས་དང་སྤྲོ་སེམས་
ཀྱི་རྣམ་པ་འབུར་དུ་ཐོན་པར་བྱས།
དུས་སྐབས་དེའི་རིང་ལ། ལོ་ལི་ཏཱ་ཡིས་སུའུ་ཆར་རས་ཐ་ཡི་ཁང་པའི་
འོག་ཤོད་ཀྱི་ཁང་མིག་གཅིག་གྲ་སྒྲིག་ལེགས་པར་བྱས་ཏེ། དེ་ལ་གད་རྒྱག་རྒྱུ་
དང་གཙང་ཕྱིས་བྱེད་རྒྱུ་སོགས་ལ་སྤྲོ་སེམས་འཁོལ་བའི་ངང་ནས་དང་བླངས་
བྱས་པ་དང་ལྷན་དུ། དེའི་ནང་དུ་མཁོ་ཆས་ཡོད་བྱད་སོགས་ཀྱི་བཀོད་པ་རྣམས་
མཁོ་སྒྲུབ་བྱས། ཡིན་ནའང་སློབ་གྲྭ་འཚོགས་སའི་ཁང་མིག་དེ་སྟོང་པར་ལུས།
གྲོང་པ་ཁྱིམ་མཚེས་ཁྲོད་ཀྱི་རྒན་པ་འགོ་གཙོ་རྣམས་ཀྱིས། ཁོང་ཚོའི་བུ་མོ་རྣམས་
བྷ་རཱ་མོ་ཡི་ཁྱིམ་ཚང་ཞིག་གི་ནང་དུ་ཁོང་ཚོ་ལ་སློབ་ཁྲིད་བྱེད་རྒྱུའི་ཐོག་ལ་ཁ་གཡར་
ནས། མགོ་སྐོར་བསླུ་བྲིད་བྱེད་རྒྱུའི་འབད་བརྩོན་བྱེད་བཞིན་འདུག་སྙམ་ནས།
དེའི་ཕྱོགས་ལ་གཏུམ་དྲག་ཆེ་བའི་དྲག་ཤུལ་ངོམ་རྒྱུའི་འགོ་བཙུགས་པར་མ་ཟད།
ཁོང་ཚོའི་སེམས་ལ། ད་དུང་ཁོ་རང་ཚོའི་བུ་མོ་དེ་ཚོ་ཕེ་རེ་ཤུ་བྷ་བྷུ་ཡི་བུ་མོ་རྣམས་
དང་འབྲེལ་ལམ་ཐལ་དྲགས་པ་བྱེད་མི་འཇུག་རྒྱུ་དེ། ཁོ་རང་ཚོའི་འགན་འཁྲིའི་
ལས་ཀ་ལྟ་བུ་ཞིག་ཏུ་ཆ་འཇོག་བྱེད་བཞིན་ཡོད་ཅིང་། ལྷག་པར་དུ་ཁོང་ཚོའི་
བུ་མོ་དེ་ཚོས་དགོང་དྲོ་ཐོག་ཁང་གི་ཁྱམས་ར་ནས། ཕན་ཚུན་རླུང་གི་རྒྱུ་ཕྱོགས་
ལ་བརྟེན་ནས་ཁ་བརྡ་བྱེད་རྒྱུའི་གོ་སྐབས་སོགས་ཀྱང་འཕྲོག་པར་མ་ཟད། མཐའ་
ན་ཁོ་རང་ཚོའི་བྷ་རཱ་མོ་ཡི་གྲོགས་པོ་ཚོའི་ཕྱོགས་ནས་འཚམས་འདྲིའི་བསྟོད་
བསྔགས་ཙམ་ཞིག་མིན་པའི་རླབས་ཆེན་གྱི་སྤྱོད་ལམ་རྣམ་པར་དག་པའི་གུས་
འདུད་ཀྱི་སྐད་ཆ་དེ་ཡང་གོ་རྒྱུ་མེད་པར་བྱས།
ནམ་ཞིག་སྙིང་རྗེ་བའི་ལཱ་བྷོན་ཡ་ལག་ཏུ་རྒྱུག་ཤད་སོ་མང་ཞིག་བཟུང་ནས།
702-

དགོང་མོ་ཐོག་ཁང་དུ་སོང་བའི་ཚེ། ཁོང་ཚོའི་གྲོང་པ་ཁྱིམ་མཚེས་ཀྱི་གཞོན་
ནུ་མ་ཚོའི་རྟགས་མཚན་ཙམ་ཞིག་ཀྱང་མཐོང་རྒྱུ་མེད་པར། མི་རབས་རྒན་
པ་རྣམས་ཐོག་ཁང་གི་རྩེ་མོ་རྣམས་སུ་འདུ་འཛོམས་བྱས་ནས་ཡོད་པ་མཐོང་བར་
མ་ཟད། ནམ་རྒྱུན་ཐོག་ཁང་དེ་ཚོའི་ཕྱོགས་ནས་གོམས་འདྲིས་ཡོད་པའི་གཏམ།
ལྷག་བསམ་ཟོལ་མེད་དང་སྤྲོ་སེམས་འཁོལ་བའི་འཚམས་འདྲི་ཞིག་རང་བཞིན
གྱིས་ཡོང་གི་ཡོད་པ་དེ་ཡང་གོ་རྒྱུ་མེད་པ་གསལ་པོར་རྟོགས།
ཡིན་ནའང་ལོ་ལི་ཏ་ཡིས་ལས་ཀ་དེའི་མཇུག་མཚམས་མ་བཞག་པར་ངག་
ནས། འདིར་བྷ་རཱ་མོ་ཡི་ཁྱིམ་ཚང་སྐྱོ་བོ་རྣམས་ཀྱི་བུ་མོ་ཧ་ཅང་མང་པོ་ཞིག་རང་
དགར་ལུས་ནས་ཡོད་ཅིང་། ཁོང་ཚོ་བྷེ་ཐུན་སློབ་གྲྭ་ལ་འགྲོ་རྒྱུ་རུ་སློབ་ཡོན་སྤྲོད་
མ་ཐུབ་པར་ལུས་བསྡད་ཡོད་པ་རེད། གལ་ཏེ་ང་ཚོས་ཁོང་ཚོའི་སློབ་གཉེར་གྱི་ལས་
ཀའི་འགན་ཞིག་ལེན་ཐུབ་པ་ཡིན་ན། དེ་ཏན་ཏུན་ཁོང་ཚོ་ལ་ཞབས་ཞུ་རྣམ་པར་
དག་པ་ཞིག་བསྒྲུབས་པ་རུ་འགྱུར་ངེས་པ་ཞིག་རེད། ཅེས་སྨྲས། མོས་སློབ་ཕྲུག་
རྣམས་ལ་མཉམ་འཛོམ་བྱེད་རྒྱུ་ཙམ་ཞིག་གི་འགོ་བཙུགས་པ་ཙམ་ཞིག་མ་ཡིན་པར།
སུའུ་དྷེར་ལ་ཡང་མོའི་ལས་ཀའི་ཕྱོགས་ལ་རྒྱབ་སྐྱོར་བྱེད་རྒྱུའི་འབོད་སྐུལ་བྱས།
ཕེ་རེ་ཤུ་བྷ་བྷུ་ཡི་བུ་མོ་རྣམས་ཀྱི་སྙན་གྲགས་མཐར་སོན་པ་དེ་རྒྱང་ཐག་
རིང་པོས་ཆོད་པའི་ས་ན་ཁྱབ་པར་མ་ཟད། དོན་དངོས་པོའི་ཆོས་ཉིད་ལས་བརྒལ་
བའི་དཀྲོག་གཏམ་ཞིག་ཀྱང་གློ་བུར་ཐོལ་རྒྱག་གི་ཚུལ་དུ་གང་སར་ཁྱབ། དེར་
བརྟེན་ནམ་ཞིག་སྐྱེ་བོ་རྣམས་ཀྱིས་བུ་མོ་དེ་ཚོས་སློབ་ཡོན་གང་ཡང་མ་བླངས་པར་
སློབ་ཁྲིད་བྱེད་རྒྱུ་ཡིན་པའི་སྐོར་དེ་ཐོས་ཚེ། བུ་ཕྲུག་རྣམས་ཀྱི་ཕ་མ་མང་པོ་ཞིག་
གི་སེམས་ལ་དགའ་སྤྲོ་བླ་ན་མེད་པ་ཞིག་སྐྱེས། ཉི་མ་ཁ་ཤས་ཤིག་གི་ནང་ལ་
703-

ལོ་ལི་ཏཱ་ཡི་སློབ་གྲྭ་དེ་སྟབས་བདེ་བོ་འགྲིག་ཙམ་ཞིག་གི་ངང་ནས། སློབ་ཕྲུག་
དྲུག་བདུན་ཞིག་གི་འོག་ནས་འགོ་བཙུགས་པ་དང༌། མོ་ནི་ཕེ་རེ་ཤུ་བྷ་བྷུ་དང་
ལྷན་དུ་སློབ་གྲྭའི་སྒྲིག་གཞི་དང་མཐུན་རྐྱེན་དགོས་མཁོ་སོགས་གྲ་སྒྲིག་བྱེད་རྒྱུ
ལ་བྲེལ་འཚུབ་ཀྱིས་དུས་འདས་ནས། མོ་རང་ཉིད་ཀྱི་ཕྱོགས་ལ་བསམ་བློ་གཏོང་
རྒྱུའི་དུས་ཡུན་སྐད་ཅིག་ཙམ་ཡང་མ་རག་པར་བསྡད།
དེར་མ་ཟད་མོས་ལཱ་བྷོན་ཡ་ལ། ལོ་འཁོར་འདིའི་མཐའ་མཇུག་གི་ཡིག་
ཚད་ཀྱི་གྲུབ་འབྲས་ལ་བྱ་དགའ་གཟེངས་རྟགས་གང་ཞིག་ལེགས་སྐྱེས་སུ་སྤྲོད་དགོས་
ཡོད་མེད་དང་། དེ་བཞིན་དུ་མི་སུ་ཞིག་གིས་ཁོང་ཚོ་ལ་ཡིག་ཚད་བླངས་ན་ལེགས་
མིན་སོགས་ཀྱི་སྐོར་ལ་གྲོས་བསྡུར་ནན་ཏན་ཞིག་ཀྱང་བྱས་ཡོད་པ་ཞིག་རེད། ལཱ་
བྷོན་ཡ་དང་ཧ་རན་གཉིས་ཀྱི་བར་ལ་བརྩེ་དུང་གི་འབྲེལ་ལམ་བྱུང་མྱོང་མེད་ནའང་
མོ་ཧ་རན་གྱི་སློབ་སྦྱོང་གི་གྲགས་སྙན་གྱི་ངན་སྔགས་འོག་ལ་ཚུད་ཡོད་པར་བརྟེན།
གལ་ཏེ་ཁོས་སློབ་གྲྭ་འདིའི་ནང་གི་ལས་ཀའི་ཕྱོགས་ལ་རོགས་རམ་བྱས་པ་ཡིན་ན།
ཁོ་ལ་སློབ་ཁྲིད་བྱེད་རྒྱུ་འམ། ཡང་ན་ཡིག་ཚད་གཏོང་རྒྱུ་གང་རུང་ཞིག་སྤྲད་ན།
དེས་སློབ་གྲྭ་དེའི་གཟི་བརྗིད་ལ་སྙན་གྲགས་འཕར་མ་ཞིག་འབྱུང་རྒྱུ་ཡིན་པ་མོ་ལ་
ཐེ་ཚོམ་གྱི་ཆ་ཕྲ་མོ་ཙམ་ཡང་མེད་པ་ཞིག་རེད། འོན་ཀྱང་ལོ་ལི་ཏཱ་ལ་དེའི་ཕྱོགས་
ལ་ཉན་འདོད་གཏན་ནས་མེད་པར་མ་ཟད། མོའི་སློབ་གྲྭ་དེའིནང་གི་ལས་ཀ་གང་
ཞིག་གི་སྐོར་ལ་ཡང་ཧ་རན་གྱིས་ལག་པ་འཆང་ན། མོས་དེ་ལ་བཟོད་སྒོམ་གཏན་
ནས་བྱེད་མི་ཐུབ་པ་ཞིག་རེད།
གང་ལྟར་ཡང་སློབ་གྲྭ་འགོ་བཙུགས་ནས་ཉིན་ཤས་སོང་བའི་རྗེས་སུ། སློབ་
ཕྲུག་རྣམས་ཇེ་ཉུང་དང་ཇེ་ཉུང་དུ་འགྲོ་རྒྱུའི་འགོ་བཙུགས་ཏེ། མཐར་ཉི་མ་གཅིག་
704-

ལ་འཛིན་གྲྭ་ཆ་ཚང་སྟོང་པ་རུ་གྱུར། ལོ་ལི་ཏཱ་སློབ་གྲྭའི་འཛིན་ཁང་ནང་དུ་ཁུ་
སིམ་མེར་བསྡད་དེ་རེ་བ་མེད་པའི་རེ་བ་ཞིག་བཅངས་ཏེ། མཐའ་མར་སློབ་
ཕྲུག་གཅིག་གཉིས་ཤིག་སླེབས་མི་ཡོང་ངམ་སྙམ་ནས་ཁོང་ཚོའི་རྐང་པའི་རྡོག་
སྒྲ་ལ་རེ་སྒུག་བྱས་ནས་བསྡད། འོན་ཀྱང་སུ་ཞིག་ཀྱང་དེར་མ་སླེབས། ནམ་
ཞིག་དེ་ལྟར་བྱས་ནས་ཆུ་ཚོད་གཉིས་པ་ལ་སླེབས་པའི་ཚེ། མོའི་སེམས་ལ་ཏན་
ཏན་ནོར་འཁྲུལ་གྱི་བྱ་བ་ཞིག་བྱུང་བ་ཡིན་རྒྱུ་རེད་སྙམ་ནས། ཁོང་ཚོའི་སློབ་
ཁང་གི་ཕྱོགས་ནས་ཆེས་ཐག་ཉེ་སའི་ཁྱིམ་ཚང་ཞིག་གི་ནང་གི་བུ་མོའི་སར་ཕྱིན།
དེར་མོ་རང་གི་སློབ་ཕྲུག་ཅིག་ངུ་ལ་ཁད་བྱས་ནས་ཡོད་པ་དང་སློབ་ཕྲུག་དེས་ངུ་
སྐད་དང་བཅས། ཨ་མས་ང་སློབ་གྲྭ་རུ་འགྲོ་འཇུག་གི་མི་འདུག ཅེས་བཤད།
བུ་མོ་དེའི་ཨ་མས། ཁང་པ་དེ་དེ་འདྲའི་འགོ་མཇུག་གོ་ལྡོག་པ་ཞིག་ཡིན་
ན། ཞེས་ཅི་ཞིག་གི་སྐོར་ལ་འགོ་མཇུག་གོ་ལྡོག་པ་ཞིག་ཡིན་མིན་སོགས་ཀྱི་གསལ་
ཁ་གཏན་ནས་མེད་པའི་འགྲེལ་བཤད་ཅིག་བརྒྱབས། ལོ་ལི་ཏྭ་ནི་དབང་པོ་རྣོ་ཞིང་
ཚོར་བ་སྐྱེན་པའི་བུ་མོ་ཞིག་རེད། དེར་བརྟེན་སུ་ཞིག་ལ་འདོད་མོས་མེད་པའི་རང་
བཞིན་གྱི་མཚན་མ་ཅུང་ཟད་ཅིག་ཡོད་པ་མོས་མཐོང་པ་ཡིན་ནའང་། མོས་ནམ་
ཡང་དེ་ལ་གནོན་ཤུགས་སྤྲོད་རྒྱུའི་འདོད་མོས་མི་བྱེད་པར་མ་ཟད། དེའི་རྒྱུ་མཚན་
ཡང་གཏན་ནས་མི་འདྲི་མཁན་ཞིག་རེད། དེར་བརྟེན་མོས་གལ་ཏེ་དེའི་ཕྱོགས་
ལ་སྟབས་མི་བདེ་བའི་བྱེད་དཀའ་འདྲ་ཡོད་ན་མ་གཏོགས། གཞན་ག་རེ་བྱས་
ནས་དེའི་ཕྱོགས་ལ་སེམས་ཁྲལ་བྱེད་དགོས་རེད་དམ། ཞེས་སྨྲས།
དེ་རྗེས་མོ་ཁང་པ་དེའི་རྗེས་ཀྱི་ཁྱིམ་ཚང་དེར་ཕྱིན། དེ་ནས་མོས་རྒྱུ་མཚན་
གཞན་པ་ཞིག་ཐོས། དེ་ནི་སུའུ་ཆར་རས་ཐ་ཡུལ་སྲོལ་ལམ་ལུགས་ལ་ཆགས་ཞེན་
705-

བྱེད་པའི་ལམ་ལུགས་རྙིང་འཛིན་བྱེད་མཁན་ཞིག་ཏུ་གྱུར་འདུག ཅེས་མ་བརྟགས་
མ་དཔྱད་པའིགཏམ་གྱ་ཚོམ་དུ་སྨྲས་ཏེ། མོ་སྐྱེ་ས་རུས་ཁུངས་ལ་སྲུང་རྩི་བྱེད་མཁན་
ཞིག་ཏུ་གྱུར་ཏེ། མོ་རང་ཉིད་ཀྱི་ཁང་པ་རུ་བདག་ཉར་བྱས་པའི་སྐུ་འདྲ་སོགས་ལ་
མཆོད་འབུལ་གསོལ་འདེབས་བྱེད་ཀྱིན་ཡོད་པའི་སྐོར་དེ་གོ
ལོ་ལི་ཏཱ་ཡིས། བུ་མོ་རྣམས་སློབ་གྲྭ་ལ་མ་ཡོང་བའི་རྒྱུ་མཚན་དང་དགག་
བྱ་དེ་འདྲ་ཞིག་ཡིན་ན། ངས་སློབ་གྲྭ་དེ་ང་རང་ཚོ་རང་ཉིད་ཀྱི་ཁང་པ་རུ་འཛིན་
སྐྱོང་བྱེད་ཐུབ་རྒྱུ་རེད། ཅེས་བསམ་འཆར་བཏོན། འོན་ཀྱང་དེས་ཀྱང་ཁོང་
ཚོས་བུ་མོ་རྣམས་སློབ་གྲྭ་ལ་མི་གཏོང་བའི་དགག་བྱ་དེ་ལ་འགུལ་སྐྱོད་གཏན་ནས་
བྱེད་མི་ཐུབ་པ་ལྟ་བུ་ཞིག་རེད། ལོ་ལི་ཏཱ་ཡི་སེམས་ལ། ཏན་ཏན་རྒྱུ་མཚན་
དེ་ཙམ་ཞིག་མ་ཡིན་པར། དེའི་རྒྱབ་ལོགས་ན་ད་དུང་གནས་ཚུལ་གཞན་པ་
ཞིག་ཡོད་པ་རྟོགས།
དེར་བརྟེན་མོ་གྲོང་པ་ཁྱིམ་མཚེས་གཞན་རྣམས་ཀྱི་ནང་ལ་མ་ཕྱིན་པར།
མོ་ཐད་ཀར་ནང་དུ་ལོག་སྟེ་སུའུ་དྷེར་ལ་སྐད་བཏང་ནས། སུའུ་དྷེར། ཁྱོད་
ཀྱིས་ང་ལ་ཤོད་དང་། དོན་དངོས་ཀྱི་ཆ་ནས་ཁོང་ཚོས་བུ་མོ་རྣམས་སློབ་གྲྭ་ལ་
མི་གཏོང་བའི་རྒྱུ་མཚན་ངོ་མ་དེ་ཅི་ཞིག་རེད་དམ། ཞེས་དྲིས།
སུའུ་དྷེར་གྱིས། ཕེ་ནུས་བྷ་བྷུ་ཁྱོད་ཀྱི་སློབ་གྲྭ་འདིའི་ལྡོག་ཕྱོགས་སུ་ལངས་
ནས་དེའི་ཐོག་ལ་གནོན་ཤུགས་སྤྲད་པ་རེད། ཅེས་ལན་བརྒྱབས།
ལོ་ལི་ཏྭ་ཡིས། ག་རེ། དེ་གཅེན་མོའི་ཁང་པ་རུ་སྐུ་འདྲ་རྣམས་བཞག་
ནས་དེ་ལ་མཆོད་འབུལ་བྱེད་ཀྱིན་ཡོད་པའི་རྒྱུ་མཚན་གྱིས་རེད་དམ། ཡང་
ན་གནས་ཚུལ་གཞན་པ་ཞིག་རེད། ཅེས་དྲིས།
706-

སུའུ་དྷེར་གྱིས། རྒྱུ་མཚན་དེ་ཁོ་ན་ཙམ་ཞིག་མ་རེད། དེ་ནི་རྒྱུ་མཚན་
གཞན་ཞིག་གི་དབང་གིས་རེད། ཅེས་བཤད།
ལོ་ལི་ཏཱ་ཡིས་ངང་རྒྱུད་རིང་པོའི་སྒོནས། དེས་ན་གཞན་ག་རེའི་དབང་གིས་
རེད་དམ། ཁྱོད་ཀྱིས་ང་ལ་དེ་བཤད་ན་འགྲིག་གི་མ་རེད་དམ། ཞེས་སྨྲས།
སུའུ་དྷེར་གྱིས། ཨོ། དེ་ལོ་རྒྱུས་རིང་པོ་ཞིག་རེད། ཅེས་སྐད་ཆ་དེའི་
ཐོག་ལ་གཡོལ་ཐབས་བྱས།
ལོ་ལི་ཏཱ་ཡིས། ང་རང་ཉིད་ཀྱི་ངོས་ནས་དེའི་ཐོག་ལ་མ་འདང་བའི་སྐྱོན་
ཆ་ཞིག་ཡོད་པ་རེད་དམ། ཞེས་སྨྲས།
སྐབས་དེར་ད་དུང་སུའུ་དྷེར་ཁུ་སིམ་མེར་ཁ་རོག་ཏུ་བསྡད། ལོ་ལི་ཏཱ་ཡི་
གདོང་པ་དམར་པོར་གྱུར་པ་དང་ཆབས་ཅིག་ཁོང་ཁྲོ་དང་བཅས་སྐད་ཤུགས་ཆེན་
པོའི་སྒོ་ནས། ཨ་ལེ། ང་རླངས་ཤུགས་ཀྱིས་བགྲོད་པའི་གྲུ་གཟིངས་ཐོག་ཏུ་ཡོང་
བའི་དོན་རྐྱེན་དེའི་ཉེས་པ་ཞིག་ཡིན་རྒྱུ་རེད། དེ་འདྲ་ཡིན་དུས། ང་ཚོའི་ཚོགས་
པ་དེའི་ནང་ལ་བག་མེད་ཀྱི་སྤྱོད་པ་དེ་ཡི་ཆེད་དུ་བཤག་སྡོམ་འབུལ་རྒྱུའི་ཐབས་ལམ་
གཏན་ནས་མེད་པ་ཞིག་རེད། ཁོང་ཚོའི་བསམ་ཚུལ་དེ་དེ་འདྲ་ཞིག་རེད་དམ། དེ་
འདྲ་ཡིན་ནའང་ང་རང་ཚོ་རང་ཉིད་ཀྱི་ཚོགས་སྡེའི་ནང་ནས་དགེ་མཚན་ལྡན་པའི་
ལས་ཀ་བྱེད་རྒྱུ་མཐའ་དག་གི་ཕྱོགས་ནས་ཕྱིར་འབུད་བྱེད་དགོས་འབྱུང་གི་རེད།
ཁྱོད་ཀྱིས་འདོད་པ་དེ་ཡང་ང་རང་ཉིད་ཀྱི་རང་འཁྲིའི་ལས་ཀ་རྣམས་ཁུངས་འཁྱོལ་
བ་དང་། ཚོགས་པའི་བྱ་བ་རྣམས་ཀྱང་ལེགས་འགྲུབ་ཡོང་བའི་ཆེད་དུ་ང་ཚོགས་
པའི་ནང་ནས་ཕྱིར་འཐོན་བྱེད་རྒྱ་དེ་ཐབས་ལམ་གྱི་རིགས་ལེགས་ཤོས་ཤིག་རེད་
བསམ་གྱིན་ཡོད་པ་འདྲ། དེ་འདྲ་མ་རེད་དམ། ཞེས་སྨྲས།
--707-

སུའུ་དྷེར་གྱིས་ཁྲིམས་གཏུགས་ལྟ་བུའི་འདྲི་རྩད་ཀྱི་སྐད་ཆ་དེ་ལ་ཞི་འཇམ་
གྱི་སྒོ་ནས་ལན་རྒྱག་རྒྱུ་ལ་འབད་བརྩོན་བྱས་ཏེ། དེ་འདྲ་ཞིག་གཏན་ནས་མ་
རེད། ཁོང་ཚོའི་སེམས་ནང་གི་དངངས་སྐྲག་ངོ་མ་དེ་ནི། བྷི་ནོ་དང་ཁོའི་གྲོགས་
པོ་སོགས་ཕལ་ཆེར་རིམ་པ་བཞིན་དུ་སློབ་གྲྭ་དེའི་ལས་ཀའི་ཁྲོད་དུ་ཞུགས་ཡོང་
གི་རེད་སྙམ་པའི་བློ་དོགས་ཀྱི་དབང་གིས་བྱུང་བ་ཞིག་རེད། ཅེས་བཤད།
དེས་ལོ་ལི་ཏཱ་ལ་སྔར་ལས་ཀྱང་ཁོང་ཁྲོ་ལང་དུ་བཅུག་སྟེ། དངངས་སྐྲག་
ཨེ། ཞེས་ཁོའི་སྐད་ཆའི་རྗེས་ཟློས་ཤིག་བྱས་ཏེ། ག་རེ་བྱས་ནས། དེ་ང་ལ་
མཚོན་ན། ཡིད་སེམས་འགུག་པའི་རླབས་ཆེན་གྱི་བསོད་ནམས་ཤིག་མ་རེད་
དམ། ཁོང་ཚོའི་སེམས་ལ། ང་ཚོ་ལ་རོགས་སྐྱོར་བྱེད་མཁན་ཐམས་ཅད་
ཀྱིས། ང་ཚོ་ལ་མཐུན་རྐྱེན་མཁོ་སྒྲུབ་ཕྱེད་ཀ་ཙམ་ཞིག་ལས་རོགས་སྐྱོར་བྱེད་
ཐུབ་རྒྱུ་མ་རེད་སྙམ་གྱིན་ཡོད་པ་རེད་དམ། ཞེས་སྨྲས།
སུའུ་དྷེར་མོའི་རྒྱུད་ཀྱི་ཚོར་བའི་ངར་ཤུགས་ཀྱིས་མགོ་འཐོམ་པར་བྱས་
པ་དང་ཆབས་ཅིག་ཚམ་ཚོམ་དུ། རེད། ཁྱོད་ཀྱི་སྐད་ཆ་ལ་བདེན་པ་འདུག
ཡིན་ནའང་བྷི་ནོ་བྷ་བྷུ་ཧིན་དྷུ་པ་ཞིག་མ་རེད་དམ་་་
ཞེས་པའི་མཚམས་སུ་སླེབས་སྐབས་ལོ་ལི་ཏཱ་ཡིས་སྐད་ཆའི་འཕྲོ་བཅད་
དེ། ཁོ་བྷ་རཱ་མོ་ཞིག་མ་རེད། དེ་ངས་ཤེས་ཀྱིན་ཡོད། དེར་བརྟེན་ཁོ་བྷ་རཱ་མོ
ཡི་ཚོགས་པའི་ཐོག་ལ་བཀག་རྒྱ་ཅན་གྱི་མི་ཞིག་རེད། ངས་ཚོགས་སྡེ་ལྟ་བུ་
ཞིག་གི་ནང་ལ་རང་མཐོང་རློམ་སེམས་བྱེད་རྒྱུའི་སྤོབས་པ་དེ། ཧ་ཅང་གི་འོས
ཤིང་འཚམས་པ་ཞིག་ཡིན་པ་མཐོང་གི་མི་འདུག ཅེས་བཤད།
དུས་སྐབས་དེ་ལ། སུའུ་ཆར་རས་ཐ་ཡིས་དེ་མ་ཐག་ཏུ་ཁོང་ཚོའི་སློབ་
708-

གྲྭའི་ནང་ནས་སློབ་ཕྲུག་རྣམས་གསང་བྲོས་བྱས་པའི་དངོས་ཡོད་ཀྱི་རྒྱུ་མཚན་
རྣམས་ལ་འདྲི་རྩད་བརྟག་ཞིབ་བྱས་ཤིང༌། དེ་རྗེས་སྐད་ཆ་ཚིག་གཅིག་ཀྱང་
མེད་པར་ཡར་ཐོག་ཁང་དུ་ཕྱིན་ནས་སཱ་ཏི་ཤ་ལ། ཁོའི་འབྱུང་འགྱུར་གྱི་ཡིག་
ཚད་ཐོག་ལ་གྲ་སྒྲིག་སྟ་གོན་བྱེད་དུ་བཅུག
ལོ་ལི་ཏཱ་སུའུ་དྷེར་དང་གྱེས་ནས་ཕྱིར་ཡོང་རྗེས་ཐོག་ཁང་དེ་ནས་སུའུ་ཆར་
རས་ཐ་ལ་ཐུག་པ་དང་། མོའི་ངག་ནས། གནས་ཚུལ་ག་རེ་བྱུང་བ་དེ་ཁྱོད་
ཀྱིས་གོ་སོང་ངམ། ཞེས་དྲིས།
སུའུ་ཆར་རས་ཐ་ཡིས། གནས་ཚུལ་གང་ཡང་གོ་མ་བྱུང༌། འོན་ཀྱང་
ངས་གནས་ཚུལ་ཅི་ཞིག་བྱུང་བ་ཡིན་པ་དེ་དོན་དངོས་སུ་རྟོགས་ཡོད། ཅེས་
ལན་བརྒྱབས།
ལོ་ལི་ཏཱ་ཡིས། ཁྱོད་ཀྱིས་རྟོགས་ཡོད་ན་འགྲིག་འདུག ང་ཚོས་དཀའ་
ངལ་དེ་ཐམས་ཅད་ལ་ཞི་འཇམ་བག་ཕེབས་ཀྱི་སྒོ་ནས་གདོང་ལེན་ངེས་པར་དུ་
བྱེད་དགོས་རེད། ཅེས་སྨྲས།
སུའུ་ཆར་རས་ཐ་ཡིས་ལོ་ལི་ཏཱ་ཡི་ལག་པ་ནས་བཟུང་སྟེ། ང་ཚོའི་ཐོག་
ལ་དཀའ་ངལ་ཅི་ཞིག་བྱུང་ནའང་ང་ཚོས་དེ་ཡོང་བཅུག་ནས་ལྷག་བསམ་ཟོལ་
མེད་ཀྱི་སྒོ་ནས་དེ་ལ་གདོང་ལེན་བྱེད་དགོས་རེད། གང་ཡིན་ཟེར་ན། དེའི་
ཐོག་ལ་ང་ཚོས་དཀའ་ངལ་མྱངས་པ་ཡིན་ན། དེ་ནི་ང་ཚོའི་ཞབས་འདྲེན་ཞིག་
གང་ཡང་མ་རེད། ཨ་ཕ་ཡིས་བྱ་བ་སྣ་ཚོགས་ཤིག་གི་ཐོག་ལ་ཚུལ་ཇི་ལྟར་ཞི་
འཇམ་གྱི་སྒོ་ནས་གདོང་ལེན་བྱེད་ཀྱིན་ཡོད་པ་དེ་ཁྱོད་ཀྱིས་མཐོང་གི་མི་འདུག་
གམ། ཞེས་སྨྲས།

ལོ་ལི་ཏྭ་ཡིས་ནང་ཚགས་ཀྱི་སྒོནས། འོན་ཀྱང་གཅེན་མོ་སུའུ་ཆས། ངའི་
སེམས་ལ་ཡང་ནས་ཡང་དུ་སྐྱེ་བོ་ཞིག་གིས་བྱ་བ་མི་དགེ་བ་ཞིག་གི་ཐོག་ཏུ་ཆེད་
མངགས་ཀྱིས་གསོལ་རས་བྱ་དགའ་བསྩལ་བ་དེ་ལ། ཁ་གཏད་གང་ཡང་མ་
བཅགས་པར་དཀའ་སྡུག་མྱངས་བསྡད་པ་ལས། མི་དགེ་བའི་བྱ་བ་དེའི་ལྡོག་
ཕྱོགས་སུ་ལངས་ནས། དེ་ལ་འཐབ་འཛིང་ངོ་རྒོལ་བྱེད་རྒྱུ་དེ། དེའི་བཅོས་
ཐབས་འོས་ཤིང་འཚམས་པ་ཞིག་ཡིན་པ་ལྟ་བུར་སྣང་གི་འདུག ཅེས་སྨྲས།
སུའུ་ཆར་རས་ཐ་ཡིས་འདྲི་རྩད་ཀྱི་ཚུལ་གྱིས། རེད། ངའི་སྙིང་ཉེ།
ཁྱོད་ཀྱིས་འཐབ་འཛིང་ངོ་རྒོལ་གྱི་རིགས་ག་འདྲ་ཞིག་བཀོད་སྒྲིག་བྱས་ཡོད་དམ།
ཞེས་དྲིས།
ལོ་ལི་ཏཱ་ཡིས། ངས་དེའི་སྐོར་ལ་ད་དུང་བསམ་གཞིག་གང་ཡང་བྱས་
མེད། དེར་མ་ཟད་ངས་ང་ལ་དེའི་ཐོག་ལ་སྟོབས་ཤུགས་དང་ནུས་པ་ཅི་འདྲ་
ཞིག་ཡོད་མེད་ཀྱང་ཤེས་ཀྱིན་མི་འདུག འོན་ཀྱང་གང་ལྟར་ཡང་དེའི་ཐོག་ལ་
བྱ་བ་ཞིག་ངེས་པར་དུ་བྱེད་དགོས་རེད། ང་ཚོ་ལྟ་བུའི་བུ་མོ་ཁོ་ན་ལ་གསང་ཐབས་
ཀྱི་ལྐོག་ཇུས་འོག་ནས་རྒོལ་འཛིང་རྙོག་གྲ་སློང་སྡོད་མཁན་གྱི་སྐྱེ་བོ་དེ་ཚོ་སྡར་མ་
སྙིང་ཤོར་ལས། མཆོག་ཏུ་གྱུར་པ་ཞིག་གང་ཡང་མ་རེད། ཁོ་རང་ཚོས་ཁོ་
རང་ཚོ་ཧ་ཅང་གི་རླབས་ཆེན་ཞིག་ཡིན་སྙམ་པའི་བསམ་བློ་ཕལ་ཆེར་གཏོང་གི་
ཡོད་སྲིད་ནའང་། དེ་ལ་གནད་འགག་གང་ཡང་མི་འདུག འོན་ཀྱང་ངས་
ཁྱོད་ལ་བཤད་རྒྱུ་ཞིག་ལ། ངས་སྐྱེ་བོ་དེ་ཚོའི་ལག་ནས་ཕམ་ཁ་གཏན་ནས་ལེན་
རྒྱུ་མིན། ནམ་ཡང་ལེན་མི་སྲིད། ང་ཚོའི་འཐབ་འཛིང་གི་རྣམ་པ་མངོན་དུ
འགྱུར་བའི་ཆེད་དུ། ཁོང་ཚོས་ང་ཚོའི་ཐོག་ལ་དཀའ་ངལ་ག་རེ་བཀོད་སྒྲིག་
--710—

བྱེད་བཞིན་ཡོད་མེད་ལ། ངས་དོ་སྣང་བྱེད་ཀྱིན་མེད། ཅེས་མོས་རྐང་པ་གཉིས་
ཀ་ས་ལ་རྡབ་བཞིན་དུ་སྐད་ཆ་བཤད།
སུའུ་ཆར་རས་ཐ་ཡིས་དེ་ལ་ལན་གང་ཡང་མ་བརྒྱབས་པར། ཞི་འཇམ་
གྱི་སྒོ་ནས་ལོ་ལི་ཏཱ་ཡི་ལག་པ་ལ་བྱིལ་བྱིལ་གཏོང་བཞིན་དུ་ཅུང་ཟད་ཅིག་གི་རིང་
ལ་ཁུ་སིམ་མེར་ཁ་རོག་ཏུ་བསྡད། དེ་རྗེས་མོའི་ངག་ནས་ལོ་ལི་ཏཱ། སྙིང་ཉེ།
དང་པོར་ང་ཚོས་ཨ་ཕ་ཡིས་དེའི་ཕྱོགས་ལ་བསམ་བློ་ག་འདྲ་ཞིག་གཏོང་བཞིན་
འདུག་དེ་ལ་བལྟ། ཞེས་སྨྲས།
ལོ་ལི་ཏཱ་ཡར་ལངས་པ་དང་ཆབས་ཅིག ང་ད་ལྟ་རང་དུ་ཨ་ཕ་ཡི་
འཁྲིས་ལ་འགྲོ་རྒྱུ་ཡིན། ཞེས་སྨྲས།
མོ་ཁོང་ཚོའི་ཁང་པའི་སྒོ་འགྲམ་དུ་སླེབས་པའི་སྐབས་སུ། ལོ་ལི་ཏཱ་ཡིས་
བྷི་ནོ་ཡི་གདོང་ལ་ཡིད་ཐང་ཆད་པའི་རྣམ་པ་ཞིག་མངོན་བཞིན་དུ། ཁང་པ་
དེ་ལས་ཕྱིར་ཡོང་གི་ཡོད་པ་མཐོང་། བྷི་ནོ་ཡིས་ལོ་ལི་ཏུ་མཐོང་བའི་སྐབས་དེར
འཁྱུག་ཙམ་ཞིག་གི་རིང་ལ་འགྲོ་མཚམས་བཞག་སྟེ། ཁོ་རང་ཉིད་ཀྱིས་རང
ཉིད་ལ་མོ་ལ་སྐད་ཆ་བཤད་དམ་མི་བཤད་ཀྱི་བགྲོ་གླེང་བྱེད་ཀྱིན་ཡོད་པ་ལྟ་བུའི་
ཟོལ་གྱིས་བསྡད་ཅིང༌། དེ་རྗེས་ཁོ་རང་ཉིད་ཀྱིས་རང་ཉིད་ལ་སྟངས་འཛིན་དོ་
དམ་བྱས་ཏེ། མོའི་ཕྱོགས་ལ་མགོ་བོ་ཅུང་ཟད་ཅིག་བསྒུར་ནས་ཁོའི་མིག་གཉིས་
ཀ་དེ་མོའི་གདོང་གི་ཕྱོགས་ལ་ཡར་མ་བཏེགས་པར་ཕྱིར་ཐོན།
ལོ་ལི་ཏཱ་ཡི་སེམས་ལ། མོའི་ཚེ་སྲོག་གི་གསོན་སྙིང་ལ། མེ་ལྕེ་འབར་
བཞིན་པའི་ཉག་ཕྲན་གྱི་མདའ་མོ་ཞིག་གིས་བཙུགས་པ་ལྟ་བུར་ཚོར་ནས་མགྱོགས་
མྱུར་གྱི་ངང་ནས་ཁྱིམ་དུ་འཛུལ། མོ་ཐད་ཀར་མོ་རང་ཉིད་ཀྱི་ཨ་མ་ཡི་ཁང་
-711-

མིག་ཏུ་ཕྱིན་ཞིང་། དེར་ཁྱིམ་བདག་མ་བྷ་རོ་དྷ་ཅོག་ཙེ་ཞིག་གི་འཁྲིས་སུ་བསྡད་
དེ། རང་ཉིད་ཀྱི་མདུན་དུ་ཁ་ཕྱེས་ནས་བཞག་ཡོད་པའི་དངུལ་ཁང་གི་རྩིས་
དེབ་ཅིག་གི་ཐོ་ལ་སེམས་པ་གཅིག་ཏུ་བསྒྲིམས་ནས་ཡོད་པ་ལོ་ལི་ཏཱ་ཡིས་མཐོང་།
བྷ་རོ་དྷ་ལ་ལོ་ལི་ཏཱ་ཡི་གདོང་པ་མཐོང་མ་ཐག་ཏུ་གློ་བུར་བའི་ཞེད་སྣང་ཞིག་
སྐྱེས་པ་དང་ཆབས་ཅིག མོའི་མིག་གི་འཁྱུག་མདའ་དེ་དེ་མ་ཐག་ཏུ་ཡང་བསྐྱར་
མོའི་དངུལ་ཁང་གི་རྩིས་དེབ་ཐོག་ཏུ་ཕབ། མོས་དང་ཞེན་གྱི་རྩོལ་བ་དེ་ལྟ་བུ་
ཞིག་དང་ལྷན་དུ་བསྒྲུབ་བྱ་ལ་རྩེ་གཅིག་ཏུ་དམིགས་པའི་བསམ་བློ་དེ་ནི། ཁྱིམ
ཚང་དེའི་བུ་ལོན་སྤྲོད་འཇལ་གྱི་ནུས་པ་དེ་ནི་ཚུལ་དང་མཐུན་པའི་སྒོ་ནས་བྱུང་
སོང་ཆ་སྙོམ་པོར་བཟོ་རྒྱུ་ལ་རག་ལས་ཡོད་པ་ལྟ་བུ་ཞིག་མོ་ལ་མངོན་གྱིན་ཡོད་
པ་འདྲ་བོ་ཞིག་རེད། ལོ་ལི་ཏཱ་ཡིས་རྐུབ་བཀྱག་ཅིག་མདུན་ཅོག་གི་འཁྲིས་སུ་
འཐེན་ནས་དེར་མར་བསྡད་ཀྱང་། ད་དུང་མོའི་ཨ་མ་ཡིས་མོ་ལ་ཡར་མ་བལྟས།
མཐའ་མཇུག་ཏུ་ལོ་ལི་ཏཱ་ཡིས་མོ་ལ། ཨ་མ། ཞེས་སྐད་བཏང་།
བྷ་རོ་དྷ་ཡིས། བུ་མོ། འཁྱུག་ཙམ་ཞིག་སྒུགས་དང༌། ཁྱོད་ཀྱིས་ང་
མཐོང་གི་མི་འདུག་གམ། ཞེས་དཀའ་སྡུག་གི་རྒྱུ་རྐྱེན་བརྗོད་པ་དང་ཆབས་
ཅིག་མགོ་བསྒུར་ནས་མོ་རང་ཉིད་ཀྱི་རྩིས་ཁྲའི་ཨང་རྟགས་རྣམས་ཀྱི་ཐོག་ལ་བསམ་
བློ་རྩེ་གཅིག་ཏུ་ཕབ།
ལོ་ལི་ཏཱ་ཡིས། ངས་ཁྱོད་ལ་དུས་ཡུན་རིང་པོ་ཞིག་ལ་བར་ཆད་གཏོང་
གི་མིན། ངས་དོན་དག་གཅིག་རང་ཤེས་འདོད་འདུག བྷི་ནོ་བྷ་བྷུ་འདིར་སླེབས་
བྱུང་ངམ། ཞེས་དྲིས།
ཁྱིམ་བདག་མ་བྷ་རོ་དྷ་ཡིས་མིག་གཉིས་དངུལ་ཁང་གི་རྩིས་དེབ་ལས་ཚུར་
-712-

མ་བླངས་པར། སླེབས་སོང་། ཞེས་སྨྲས།
ལོ་ལི་ཏཱ་ཡིས། ཁྱོད་ཀྱིས་ཁོ་ལ་སྐད་ཆ་ག་རེབཤད་པ་ཡིན་ནམ། ཞེས་དྲིས།
ཁྱིམ་བདག་མ་བྷ་རོ་དྷ་ཡིས། ཨོ། དེ་ལོ་རྒྱུས་རིང་པོ་ཞིག་རེད། ཅེས་
ལན་བརྒྱབས།
ལོའི་ཏཱ་ཡིས་འགོག་རྐྱེན་ལ་ཅི་མི་སྙམ་པའིསྒོནས། ཁྱོད་ཀྱིས་ངའི་སྐོར་ཁོལ་
སྐད་ཆ་བཤད་དམ་མ་བཤད། ངས་དེ་གཅིག་པུ་ཤེས་འདོད་འདུག ཅེས་སྨྲས།
སྐད་ཆ་དེ་ལ་གཡོལ་ཐབས་མེད་པ་ཤེས་དུས། བྷ་རོ་དྷ་ཡིས་སྨྱ་གུ་ས་
ལ་གཡུགས་ཏེ། མོའི་གདོང་ལ་གཅིག་བལྟས་པ་དང་མཉམ་དུ། རེད། བུ་
མོ། ང་ཚོས་ཁྱོད་ཀྱི་སྐོར་ལ་སྐད་ཆ་བཤད་པ་ཡིན། ངས་ཁྱོད་གཉིས་ཀྱི་བར་
གྱི་འབྲེལ་བ་དེ་ཚོ་ཐལ་དྲགས་པ་དེ་མ་མཐོང་བ་རེད་དམ། བྷ་རཱ་མོ་ཡི་ཚོགས་
པའི་ནང་གི་མི་ཚང་མས་དེའི་སྐོར་ལ་སྐད་ཆ་བཤད་ཀྱིན་འདུག དེར་བརྟེན་
ངས་ཁོ་ལ་སྔོན་བརྡ་ཞིག་སྤྲད་པ་ཡིན། ཞེས་བཤད།
ལོ་ལི་ཏཱ་ཡི་ངོ་གདོང་ཡོངས་སུ་རྫོགས་པ་དེ་ངོ་ཚ་ཡིས་དམར་པོར་གྱུར་
ཅིང༌། མོའི་ལུས་ཀྱི་ཟུངས་ཁྲག་ཐམས་ཅད་མོའི་མགོ་ལ་གྱེན་དུ་བརྒྱུགས་པ་
དང་མཉམ་དུ། ཨ་ཕ་ཡིས་བྷི་ནོ་བྷ་བྷུ་ཕྱིན་ཆད་འདིར་ཡོང་རྒྱུ་ལ་དགག་བྱ་བྱས་
སོང་ངམ། ཞེས་སྐད་ཆ་དྲིས།
བྷ་རོ་དྷ་ཡིས། ཁྱོད་ཀྱི་སེམས་ལ། ཁོས་གནད་དོན་འདི་ཚོའི་ནང་ལ་
མགོ་བརྒྱུས་ནས་དེའི་ཐོག་ལ་སེམས་ཁྲལ་བྱེད་རྒྱུ་རེད་བསམ་གྱིན་འདུག་གམ།
གལ་ཏེ་ཁོས་དེའི་ཐོག་ལ་འགན་ཞིག་བླངས་ནས་བྱ་བ་ཞིག་བསྒྲུབས་ཡོད་པའི་
དབང་དུ་བཏང་ན། བྱ་བ་དེ་ཚོ་ཡོང་དགོས་དོན་གཏན་ནས་འབྱུང་གི་མ་རེད།
—713-

ཅེས་ལན་བརྒྱབས།
ལོ་ལི་ཏཱ་ཡིས་མོ་ལ་རྗེས་འདེད་བཏང་སྟེ། ཁོ་དང་གཅིག་མཚུངས་སུ་
ཕེ་ནུས་བྷ་བྷུ་ཡང་འདིར་ཡོང་མི་ཆོག་པ་བྱས་ཡོད་དམ། ཞེས་དྲིས།
ཁྱིམ་བདག་མ་བྷ་རོ་དྷ་ཡིས་སྐད་ཤུགས་ཆེན་པོ་དང་བཅས། མོའི་སྐད་
ཆ་ལ་གཅིག་ཉོན་དང་། ག་རེ་བྱས་ནས་ཕེ་ནུས་བྷ་བྷུ་ཡོང་ན་མ་འགྲིགས་པ་ཞིག་
ཡོད་པ་རེད་དམ། ཞེས་བཤད།
ལོ་ལི་ཏྭ་ཡིས། དེས་ན་ག་རེ་བྱས་ནས་བྷི་ནོ་བྷ་བྷུ་ཡང་ཡོང་ན་མ་འགྲིགས་
པ་ཞིག་ཡོད་པ་རེད་དམ། ཞེས་དྲིས།
ཁྱིམ་བདག་མ་བྷ་རོ་དྷ་ཡིས་ཡང་བསྐྱར་དངུལ་ཁང་གི་རྩིས་ཁྲའི་དེབ་དེ་མོ་
རང་གི་ཕྱོགས་སུ་ཚུར་ཞིག་འཐེན་པ་དང་ཆབས་ཅིག ལོ་ལི་ཏཱ། ངས་ཁྱོད་དང་
མཉམ་དུ་ཁ་རྩོད་རྒྱག་གི་མིན། ཁྱོད་ཀྱིས་ང་ལ་ད་ལྟ་བསུན་སྣང་མ་བཟོ། ངས་
ལས་ཀ་མང་པོ་ཞིག་གི་མཇུག་སྐྱོང་ཚར་བར་བྱེད་དགོས་ཡོད། ཅེས་སྨྲས།
བྷ་རོ་དྷ་ཡིས་ལོ་ལི་ཏཱ་སློབ་གྲྭའི་ནང་དུ་ཕྱིན་པའི་ཉིན་གུང་གི་དུས་ཚོད་ཀྱི་
གོ་སྐབས་དེ་བཟུང་ནས། བྷི་ནོ་ལ་སྐད་བཏང་སྟེ་ཁོ་ལ། མོ་རང་ཉིད་ཀྱི་བསམ
བློའི་ཁྲོད་ཀྱི་དཔེ་མཚོན་དུམ་བུ་ཞིག་འགྲེལ་བཤད་བརྒྱབས། མོའི་སེམས་ཀྱི་
ནང་ལ། ལོ་ལི་ཏཱ་ཡིས་དེའི་སྐོར་གཏན་ནས་ཤེས་ཀྱིན་མེད་སྙམ་བཞིན་ཡོད་
ནའང་། ད་ཆར་མོས་མོའི་སེམས་ལ་མོ་རང་ཉིད་ཀྱི་གཡོ་སྒྱུའི་འོག་ནས་གཞན་
བསླུ་ཐབས་ཀྱི་འཆར་གཞི་ཆུང་ཆུང་ཞིག་བཏིང་བ་དེ་མངོན་དུ་འགྱུར་ཡོང་བ་
དེ་ངོ་ཤེས་དུས། མོ་ལ་ཁོང་ཁྲོ་ཤུགས་ཆེན་པོ་ལངས། དེར་མ་ཟད། མོ་རང་
ཉིད་ཀྱིས་དེའི་སྐོར་ལ་འབད་བརྩོན་བྱས་པའི་ཞི་འཇམ་བག་ཕེབས་ཀྱི་ཐབས་ལམ་
-714-

ཞིག་བཙལ་བ་དེ་ལ་མཇུག་འབྲས་སྨིན་རྒྱུ་མེད་པ་ཤེས་དུས། དེ་ལས་ཀྱང་མདུན་
ཕྱོགས་ཀྱི་གནས་ཚུལ་ཐོག་ལ་དཀའ་ངལ་གྱི་ན་བུན་རབ་རིབ་ཏུ་འཁྲིགས་པར་
གྱུར། འོན་ཀྱང་མོའི་སེམས་ཀྱི་ཁོང་ཁྲོ་ཐམས་ཅད་སེམས་ཁུར་མེད་པའི་མོ་
རང་ཉིད་ཀྱི་ཁྱོ་གའི་ཕྱོགས་སུ་ཐད་ཀར་བརྒྱུགས། མི་གླེན་ལྐུགས་དེ་ལྟ་བུ་ཞིག་
དང་ལྷན་དུ་ཁྱིམ་ཚང་བདག་སྐྱོང་བྱེད་རྒྱུ་དེ། བུད་མེད་ཅིག་ལ་མཚོན་ན་ཅི་
འདྲའི་ཐབས་སྐྱོ་བོའི་གནས་སྟངས་ཉམ་ང་བ་ཞིག་རེད་ཨང་།
ལོ་ལི་ཏཱ་ཚེ་སྲོག་གི་རྣམ་པར་ཤེས་པའི་ཁྲོད་དུ། ཁོང་ཁྲོ་དྲག་པོའི་བུ་ཡུག་
གི་འཚུབ་མ་ཞིག་ལངས་པ་ལ་རྒོལ་འཛིང་བྱེད་བཞིན་དུ་ཕྱི་ལ་ཐོན། མོ་འོག་
ཤོད་དུ་འགྲོ་བའི་སྐབས་སུ། དེར་ཕེ་རེ་ཤུ་བྷ་བྷུ་ཡིས་རང་གི་ཁང་མིག་ནང་ནས་
འཕྲིན་ཡིག་གཅིག་འབྲི་བཞིན་ཡོད་པ་དང་ཕྲད་ཅིང༌། མོ་ལ་སྔོན་འགྲོའི་སྟ་
གོན་གྱི་གྲ་སྒྲིག་གང་ཡང་མེད་པའི་སྒོ་ནས་ཁོ་ལ་ཐད་ཀར། ཨ་ཕ། བྷི་ནོ་བྷ་
བྷུ་ང་ཚོ་དང་མཉམ་དུ་འདྲིས་གཤིབ་བྱས་པ་ཡིན་ན། དེ་མ་འགྲིགས་པ་ཞིག་
རེད་དམ། ཞེས་དྲིས།
ཕེ་རེ་ཤུ་བྷ་བྷུ་ཡིས་གློ་བུར་དེ་མ་ཐག་ཏུ་གནས་ཚུལ་དེ་ཁོང་དུ་ཆུད་ཅིང་།
ཁོས་ཁོང་ཚོའི་ཁྱིམ་ཚང་གི་ཁ་གཏད་དུ་སེམས་འགུལ་རང་ལངས་ཀྱི་དཀྲོག་རྐྱེན་
ཞིག་བྱུང་ནས་ཡོད་པ་དང་། དཀྲོག་རྐྱེན་དེ་ཁོང་ཚོའི་ཚོགས་པའི་ཁྲོད་ཀྱི་དོན་
རྐྱེན་ཞིག་ཏུ་འགྱུར་བཞིན་ཡོད་པ་དེ་མ་རྟོགས་པར་ཡོད་པ་ཞིག་མ་རེད། དེར་
བརྟེན་ཁོས་གནས་ཚུལ་དེའི་ཐོག་ལ་གལ་གནད་ཤིན་ཏུ་ཆེན་པོ་བྱས་ཏེ་བསམ་
གཞིག་བྱས་ཡོད་པར་མ་ཟད་། ཁོ་ལ་ལོ་ལི་ཏཱ་ཡི་རང་བཞིན་ལྷན་སྐྱེས་ཀྱི་ཚོར་
འདུ་རྣམས་བྷི་ནོ་ཡི་ཕྱོགས་ལ་ཡོད་པ་ལ་ཐེ་ཚོམ་གཏན་ནས་མེད་པར་བརྟེན། ཁོས་
715-

ཕྱི་ལོགས་ཀྱི་མི་རྣམས་ཀྱིས་སྐད་ཆ་ག་རེ་བཤད་བཞིན་ཡོད་པ་ལ་མཐའ་ན་དོ་
སྣང་ཙམ་ཡང་མ་བྱས། འོན་ཀྱང་བྷི་ནོ་ལ་འདོད་འདུན་ཕྱོགས་པའི་བརྩེ་བ་ཞིག
ལོ་ལི་ཏཱ་ཡི་ཚེ་སྲོག་གི་ཁྲོད་དུ་མངོན་དུ་འགྱུར་བཞིན་ཡོད་ན། དེ་རྗེས་ཁོས་ལས་
ཀ་དེ་དེ་ཚོའི་ཕྱོགས་ལ་ཅི་ཞིག་རེད་དམ། ཞེས་ཁོ་རང་ཉིད་ཀྱིས་རང་ཉིད་ལ་
དྲི་བ་ཡང་ཡང་བཏང་།
འདི་ནི་ཁོས་ཡུལ་སྲོལ་ལམ་ལུགས་ལ་ཆགས་ཞེན་བྱེད་པའི་ལམ་ལུགས་
སྦ་གསང་མེད་པར་བཞག་ནས། བྷ་རཱ་མོ་ཡི་ཚོགས་པའི་ཁྲོད་དུ་ཞུགས་ནས་
བཟུང༌། ཁོང་ཚོའི་ཁྱིམ་ཚང་གི་ནང་དུ་བྱུང་བའི་གཉན་འཕྲང་གི་དཀྱོག་མཚམས་
ཐེངས་དང་པོ་དེ་རེད། དེར་བརྟེན་ཕྱོགས་གཅིག་ནས་བལྟས་པ་ཡིན་ན། ī
དོགས་ཀྱི་དངངས་སྐྲག་དང་། རེ་དོགས་མ་ཆོད་པའི་ཐེ་ཚོམ། ཉེན་ཟོན་མངཔོ་
ཞིག་གིས་ཕྱོགས་གང་ས་ནས་ཁོ་ལ་བཙན་རྒོལ་དང་དཔུང་འཇུག་བྱེད་ཀྱིན་ཡོད་
པ་དང༌། ཕྱོགས་གཞན་ཞིག་ནས་བལྟས་པ་ཡིན་ན། ཁོའི་གཤིས་རྒྱུད་ཀྱི་
ཚོར་བའི་ཁྲོད་དུ་སྤྱང་གྲུང་བག་ཟོན་བྱེད་དགོས་པའི་བསམ་བློའི་ངར་ཤུགས་ཤིག་
ཀྱང་སླེབས་ནས་། ཁོ་ལ་ནམ་ཞིག་ཁོས་རང་གི་གདོད་མའི་ཆོས་ལུགས་བཞག་
ནས་དཀོན་མཆོག་གཅིག་པུ་ལ་བློ་གཏད་རེ་ལྟོས་བཅོལ་བ་ནང་བཞིན། ད་ལྟའི་
དུས་ཚོད་ཀྱི་ཤུལ་ལམ་ཁྲོད་དུ་ཡང་ཁོས་ཏན་ཏན་ཡང་བསྐྱར་དྲང་བདེན་དེ། སྤྱི་
ཚོགས་དང་གཞན་ལྷིང་འཇགས་བག་ཡོད་ཀྱི་བསམ་བློའི་གལ་གནད་ཆེ་བའི་
བྱ་བ་མཐའ་དག་གི་སྟེང་ལ་བཀོལ་དགོས་པ་དང༌། དེ་ལྟར་བཀོལ་བ་ཡིན་ན།
དེ་དང་བསྡེབས་ནས་རྒྱལ་ཁའི་གྲུབ་འབྲས་ངེས་པར་འཐོབ་པའི་སྔོན་བརྡ་ཁོ་ལ་
གཏོང་བཞིན་ཡོད་པ་ལྟ་བུ་ཞིག་རེད།
-716-

དེར་བརྟེན་ལོ་ལི་ཏཱ་ཡི་དྲི་བ་ལ་ཕེ་རེ་ཤུ་བྷ་བྷུ་ཡིས། ངས་བྷི་ནོ་མི་ཡང་
དག་པ་ཞིག་ཏུ་ཆ་འཇོག་བྱེད་བཞིན་ཡོད། ཁོའི་གཤིས་ཀ་དང་རང་བཞིན་
དེ་ཕུལ་དུ་བྱུང་བ་ཞིག་རེད། ཁོ་ཤེས་རྒྱུད་སྨིན་སྦྱོང་བྱེད་པའི་བསམ་པའི་དཔལ་
ཡོན་ཕུན་སུམ་ཚོགས་པ་ཡོད་པ་ཞིག་ཡིན་པ་དེ་བཞིན་དུ། ཁོ་ཧ་ཅང་གི་རྣམ་
དཔྱོད་དང་སྤྱང་གྲུང་ལྡན་པ་ཞིག་ཀྱང་རེད། ཅེས་བཤད།
ཡུད་ཙམ་ཞིག་ལ་ལོ་ལི་ཏཱ་ཁུ་སིམ་མེར་ཁ་རོག་ཏུ་བསྡད་ཅིང་དེ་རྗེས་ཁོ་
ལ། གྷོ་ར་བྷ་བྷུ་ཡི་ཨ་མ་ང་ཚོ་ལ་ཐུག་འཕྲད་དུ་ཉེ་བའི་ཉིན་ཤས་ཀྱི་ནང་དུ་ཐེངས་
མ་གཉིས་ལ་སླེབས་བྱུང༌། དེར་བརྟེན་ངའི་སེམས་ལ་གཅེན་མོ་སུའུ་ཆས་ལ་
སྐད་བཏང་ནས་གྷོ་ར་བྷ་བྷུ་ཡི་ཨ་མ་ལ་ཕར་ཐུག་འཕྲད་དུ་འགྲོ་དགོས་བསམ་གྱིན་
ཅེས་སྨྲས།
འདུག
ཕེ་རེ་ཤུ་བྷ་བྷུ་ཡིས་དེ་ལ་དེ་མ་ཐག་ཏུ་ལན་རྒྱག་མ་ཐུབ། གང་ཡིན་ཟེར་
ན། ཁོའི་སེམས་ལ། དུས་སྐབས་འདི་ལྟ་བུ་ཞིག་གི་རིང་ལ་ཁོང་ཚོ་ཚང་མས་
གནད་དོན་འདིའི་ཐོག་ལ་ཁ་བརྡ་ལབ་གླེང་བྱེད་བཞིན་ཡོད་པའི་སྐབས་སུ། མགྲོན་
པོ་ལྟ་བུ་བྱས་ཏེ་ས་ཆ་དེར་ཕྱིན་ན། གནད་དོན་དེའི་ཐོག་ལ་དཀྲོག་གཏམ་གླེང་
རྙོག་འཕར་མ་ཁོ་ན་འབྱུང་རྒྱུ་ཡིན་པ་ཁོས་ཤེས་ཀྱིན་ཡོད་པའི་རྒྱུ་མཚན་གྱིས་
རེད། ཡིན་ནའང་། དུས་ཡུན་རིང་པོ་ཞིག་གི་ནང་ལ་ཁོས་དེའི་ཕྱོགས་ལ་མ་
འགྲིགས་པའི་ནོར་འཁྲུལ་ཞིག་ཡོད་པ་གང་ཡང་མ་མཐོང་བར་བརྟེན། ཁོའི་
སེམས་ལ། ངས་དེའི་ཐོག་ལ་དགག་བྱ་བྱས་ན་འགྲིགས་རྒྱུ་མ་རེད་བསམ་སྟེ་
ངག་ནས། དེ་འགྲིག་གི་འདུག ཁྱོད་རང་གཉིས་གཅིག་པུར་རྒྱུགས། གལ་
ཏེ་ང་ལ་ཁོམ་ལོང་བྱུང་ན་ང་ཡང་ཏན་ཏན་ཡོང་གི་ཡིན། ཞེས་སྨྲས།། །།
-717-

ལེའུ་ཞེ་བརྒྱད་པ།
༄༅། །བྷི་ནོ་ཡིས་ནམ་ཡང་རང་གི་འཁྲུལ་སྣང་གི་སྟོང་བསམ་གྱི་
ཁྲོད་དུ་ཁོ་ཕེ་རེ་ཤུ་བྷ་བྷུ་ཡི་ཁང་པ་རུ་བསམ་གཞིག་མེད་པར་གྱ་ཚོམ་དུ་སྐུ་མགྲོན་
ཞིག་དང་ཡང་ན་གྲོགས་པོ་ཞིག་ལྟར་དུ་འགྲོ་འོང་བྱེད་བཞིན་ཡོད་པའི་བསམ་
བློ་འཁོར་མྱོང་མེད་པར་བརྟེན། ཁོ་ཏན་ཏན་ཁོང་ཚོའི་སྤྱི་ཚོགས་ཀྱི་ཁྲོད་ཀྱི་མེ་
རི་དམར་པོ་གྱེན་དུ་འཕྱུར་བཞིན་པ་ལྟ་བུའི་དཀྲོག་གཏམ་གྱི་རྒྱུ་རྐྱེན་དུ་འགྱུར་
ངེས་པ་ཞིག་རེད།
ནམ་ཞིག་ཁོ་ཐོག་མར་ཁོང་ཚོའི་ནང་དུ་ཕྱིན་པའི་སྐབས་སུ་ཁོ་ལ་ཏན་
ཏན་ངོ་ཚ་ཏོག་ཙམ་གྱི་རྣམ་པ་ཞིག་བྱུང་ཡོད་པ་ཞིག་རེད། གང་ཡིན་ཟེར་
ན། ཁོ་རང་ཉིད་ཀྱིས་ཀྱང་ཁོ་དེར་དུས་རྟག་ཏུ་འགྲོ་རྒྱུའི་ཐོབ་ཐང་གི་ས་
མཚམས་ཅི་འདྲ་ཞིག་ཡོད་མེད་དེ་བསམ་བློ་ཞིབ་ཏུ་བསྐོར་ཏེ་བསམ་གཞིག་
ཞིབ་མོ་ཞིག་བྱས་མེད་པས་རེད། འོན་ཀྱང་རིམ་བཞིན་ཁོའི་སྡར་མའི་རང་
བཞིན་ལྟ་བུ་དེ་ཇེ་ཆུང་དང་ཇེ་ཆུང་དུ་གྱུར་ཏེ། ཁོ་ལ་དེར་འགྲོ་རྒྱུའི་ཕྱོགས་
·718—

ལ་ཉེན་ཁའི་འཇིགས་སྣང་གི་རྟགས་མཚན་ཙམ་ཡང་མངོན་རྒྱུ་མེད་པ་ཞིག་
ཏུ་གྱུར། ད་ཆར་ཁོས་ཐེངས་དང་པོར་ཁོའི་ཀུན་སྤྱོད་ཀྱིས་བྷ་རཱ་མོ་ཡི་སྤྱི་
ཚོགས་ཁྲོད་དུ་ལོ་ལི་ཏུ་ཡི་ཐོག་ལ་དཀྲོག་རྐྱེན་ཞིག་ལངས་བཅུག་པ་གོ་དུས་
ཁོ་ཧ་ལས་ཧོན་འཐོར་བར་གྱུར་ཏེ། ཁོ་ལ་དེའི་ཐོག་ལ་དཀའ་སྡུག་གི་ཟུག་
རྔུ་ཤིན་ཏུ་མང་པོ་ཞིག་སྐྱེས། གང་ཡིན་ཟེར་ན། ཁོས་རང་ཉིད་ཀྱི་སེམས་
ཀྱི་ཚོརའདུ་རྣམས་ལོ་ལི་ཏཱ་ཡི་ཕྱོགས་ལ་སྤྱིར་བཏང་གི་གྲོགས་པོའི་འབྲེལ་བ་
ཙམ་ཞིག་མ་ཡིན་པར་ཐལ་དྲགས་ཡོད་པ་དེ་ལེགས་པར་ཤེས་ཀྱིན་ཡོད་པ་
དང་། ད་ལྟའི་སྤྱི་ཚོགས་ཀྱི་གནས་བབས་ཁྲོད་དུ་དེ་ལྟ་བུའི་སེམས་ཀྱི་ཚོར་
འདུ་གང་དུ་ཡོད་པ་དེ་ནི་སྤྱི་ཚོགས་ཀྱི་ལམ་ལུགས་ཀྱི་གོམས་སྲོལ་གྱི་ཧེ་བག་
གཅིག་ཡིན་པ་དང་། དེ་ནི་ཁྲིམས་འགལ་གྱི་བྱ་བ་ཞིག་ཆེད་དུ་གཉེར་བ་ལྟ་
བུ་ཞིག་ཏུ་བརྩི་བཞིན་ཡོད་པ་ཞིག་རེད།
ཁོའི་སེམས་ཀྱི་ནང་དུ་ཡང་ནས་ཡང་དུ་བསམ་བློ་བཏང་ཚེ། ཁོ་རང་
ཉིད་ཀྱི་གནས་བབས་དེ་ནི་ཡིད་ཆེས་གཙང་མ་ཡོད་པའི་ཁྱིམ་ཚང་དེའི་མགྲོན་
པོ་ལྟ་བུ་ཞིག་ཡིན་པ་དེ་ཡི་ཐོག་ལ་ངེས་ཚིག་ལྡན་པའི་གསལ་བཤད་རྒྱག་རྒྱུ་
དེ་ཁོ་ལ་མཚོན་ན་དཀའ་ངལ་ཧ་ཅང་ཆེན་པོ་ཞིག་ཏུ་གྱུར། དུས་སྐབས་
དམིགས་བསལ་བ་ཞིག་གི་བརྒྱུད་རིམ་ཁྲོད་དུ་ཁོའི་སེམས་ལ་ཁོ་རང་ཉིད་རང་
དོན་ཆེད་དུ་སྒྲུབ་པའི་མི་གཡོ་ཟོལ་ཅན་ཞིག་དང་། གལ་ཏེ་ཁོ་རང་ཉིད་ཀྱི་
སེམས་ཀྱི་ཚོར་བ་ངོ་མ་དེ་ཚོ་ཁོང་ཚོ་ལ་ཕྱི་གསལ་ནང་གསལ་བྱས་པ་ཡིན་ན།
དེ་ནི་ཏན་ཏན་ངོ་ཚ་ཞིང་ཁ་སྐྱེངས་དགོས་པའི་གནད་དོན་ཞིག་ཏུ་འགྱུར་རྒྱུ་
ཡིན་པ་ཚོར།
719-

དུས་སྐབས་དེ་འདྲ་ཞིག་གི་བརྒྱུད་རིམ་ཁྲོད་དེ། ཁོའི་སེམས་ཀྱི་ཚོར་
འདུ་རྣམས་ཀྱི་གནས་སྟངས་དེ་འདྲ་ཞིག་གི་འོག་ལ་ཡོད་པའི་ཉི་མ་གཅིག་ལ་ཁོ་
ལ་བྷོར་དྷ་སུན་ངྷར་རེས་ཀྱི་ཕྱོགས་ནས་ཡི་གེ་ཞིག་འབྱོར་བ་དང་། ཡི་གེ་དེའི
ནང་དུ་ཉིན་དགུང་དམིགས་བསལ་དུ་མོ་ལ་ཐུག་འཕྲད་དུ་ཡོང་རྒྱུའི་འབོད་སྐུལ་
བྱས་ཡོད་པ་ཞིག་རེད། ནམ་ཞིག་ཁོ་མོའི་ཕྱོགས་སུ་འབྱོར་བའི་ཚེ་མོས་ཁོ་ལ།
བྷི་ནོ་བྷ་བྷུ། ཁྱོད་རང་ཧིན་དྷུ་པ་ཞིག་རེད། མ་རེད་དམ། ཞེས་དྲིས།
ནམ་ཞིག་ཁོས་རང་ཉིད་དྲི་བ་དེ་ཡི་ཕ་རོལ་ན་ཡོད་པ་ཞིག་ཡིན་པ་ངོས་
ལེན་བྱས་པའི་ཚེ། མོས་ཁོ་ལ་ཁྱོད་རང་གིས་སྔ་ས་ནས་ཧིན་དྷུ་ཡི་སྤྱི་ཚོགས་
དེ་འཇོག་རྒྱུའི་གྲ་སྒྲིག་བྱས་ཟིན་པ་མ་རེད་དམ། ཁྱོད་ཀྱིས་དེ་མཚམས་འཇོག་
བྱས་མེད་དམ། ཞེས་དྲིས།
དྲི་བ་དེའི་ལན་ལ་ཁོས། རང་ཉིད་ཀྱིས་ཧིན་དྷུ་ཡི་སྤྱི་ཚོགས་བློས་བཏང་ཟིན་
པ་ཡིན། ཞེས་ལན་བརྒྱབས་ཤིང་སྐབས་དེར་བྷོར་དྷ་སུན་དྷར་རེས་ཀྱིས་ཁོ་ལ།
དེས་ན་ཁྱོད་ཀྱིས་ག་རེ་བྱས་ནས་་ཞེས་དྲི་བ་ཕྱེད་ཀ་ཞིག་བཏང་བ་དེ་ལ་ཁོས་
ཁ་གསལ་ཞིང་ཞིབ་ཚགས་ལྡན་པའི་ལན་གང་ཡང་རྒྱག་མ་ཐུབ། འོན་ཀྱང་ཁོ་
མར་བསྡད་པ་དང་ཆབས་ཅིག་ཁོའི་གདོང་ལ་དེ་ལས་གཡོལ་ཐབས་ཤིག་མངོན
པ་དང་ལྷན་དུ་མཐའ་མཇུག་ཏུ་ཁོས་གནས་ལུགས་ངོ་མ་དེ་རྟོགས་པ་ལྟ་བུ་ཞིག་བྱུང༌།
གནས་ཚུལ་ཁ་ཤས་ཤིག་ཁོ་རང་ཉིད་ཀྱི་མཐའ་ན་ནམ་མཁའི་ཉི་མ་དང་
ཟླ་བ་ལ་ཡང་སྦ་གསང་བྱས་ཏེ་བསྡད་ཡོད་ནའང་། མཐའ་མཇུག་ཏུ་གཞི་མེད་
༡ བྷོར་དྷ་སུན་དྷར་རེས་ནི་ཁྱིམ་བདག་མ་བྷ་རོ་དྷ་ཡི་མིང་ཡིན།
-720-

རྣམ་རྟོག་གི་འཆལ་གཏམ་དེ་འདིར་ཡོད་པའི་སྐྱེ་བོ་ཐམས་ཅད་ལ་མངོན་དུ་གྱུར།
ཁོ་རང་ཉིད་ཀྱི་ཕྱོགས་ནས་བསམ་བློ་གཅིག་ཁོ་ན་འཁོར་གྱིན་ཡོད་པ་དེ་ནི། ཕེ་
རེ་ཤུ་བྷ་བྷུ་ཡིས་དེའི་སྐོར་ལ་བསམ་གཞིག་ག་འདྲ་ཞིག་བྱེད་ཀྱིན་ཡོད་དམ། ལོ་
ལི་ཏཱ་ཡི་དེ་ལ་བསམ་བློ་ཅི་འདྲ་ཞིག་གཏོང་གི་ཡོད་དམ། སུའུ་ཆར་རས་ཐ་ཡིས་
ང་ལ་བསམ་བློ་ག་རེ་ཞིག་གཏོང་གི་ཡོད་དམ་སྙམ་པ་དེ་རེད། མཁའ་འགྲོའི་
ཕོ་ཉ་ཞིག་གིས་ནོར་འཁྲུལ་ཚབས་ཆེན་ཞིག་གི་འོག་ནས་ཁོ་ལ་དུས་ཡུན་ཐུང་ངུ་
ཞིག་གི་རིང་ལ་དག་ཞིང་གི་ལྷ་ཡུལ་འདིའི་ཁྲོད་ཀྱི་གནས་ཤིག་རག་བཅུག་ནའང་།
ད་ཆར་ཁོ་གནས་དེར་ཞུགས་ནས་ཡུན་རིང་མ་སོང་བའི་མཚམས་དེར་ཁོའི་མགོ
བོ་ནང་དུ་སྒུར་བཞིན་དུ་ངོ་ཚ་དང་བཅས་ཁོ་གནས་དེ་ནས་དུས་གཏན་དུ་ཕྱིར་
ལོག་མེད་པའི་ས་ཆ་ཞིག་ཏུ་རྒྱང་འབུད་མཐར་སྤྲོད་བཏང་།
དེ་རྗེས་ནམ་ཞིག་ཁོ་ཕེ་རེ་ཤུ་བྷ་བྷུ་ཡི་ཁང་པ་ནས་ཕྱིར་ཐོན་པའི་སྐབས་དེ་རང་
ལ་ཁོས་ལོ་ལི་ཏཱ་མིག་གིས་མཐོང་། འཁྱུག་ཙམ་ཞིག་གི་རིང་ལ་ཁོའི་སེམས་ལ་མོ་
དང་ཁ་གྱེས་ནས་འགྲོ་བའི་མཐའ་མའི་དུས་ཚོད་འདི་ལ་ཁོས་ཏན་ཏན་ཁོང་ཚོའི་སྔོན་
མའི་གྲོགས་པོའི་འབྲེལ་ལམ་གྱི་རྐང་རྗེས་རེ་རེ་དེ་ཁོའི་ཚབས་ཆེན་གྱི་ནག་ཉེས་དེ་མོ་
ལ་ངོས་ལེན་བྱས་ནས་དེ་ཡིས་ཡོངས་སུ་འཇོམས་པར་བྱེད་དགོས་ངེས་ཞིག་རེད་
སྙམ་ནའང་། ཁོའི་སེམས་ལ་ཚུལ་ཇི་ལྟར་ཁོས་དེ་ལ་བྱ་བ་བྱེད་དགོས་ཀྱིན་ཡོད་
མེད་ཀྱི་བསམ་བློ་གཏན་ནས་འཁོར་མ་ཐུབ། དེར་བརྟེན་ཁོས་ཚུལ་ཇི་ལྟར་མོ་ལ་
སྐད་ཆ་བཤད་རྒྱུའི་ཚབ་ཏུ་ཁོའི་མགོབོ་ནང་དུ་བསྒུར་ནས་གུས་འདུད་ཀྱི་རྣམ་པ་ཅུང་
ཟད་ཅིག་བྱས་ཏེ་མོ་ལ་ཐད་ཀར་མ་བལྟས་པར་ཕྱིར་ཐོན་ནས་སོང༌།
དུས་ཡུན་ཅུང་ཟད་ཙམ་ཞིག་སོང་བའི་སྔོན་ལ། བྷི་ནོ་ཕེ་རེ་ཤུ་བྷ་བྷུ་ཡི་
721-

ཁྱིམ་ཚང་གི་ཕྱི་ལོགས་ན་གནས་པའི་མི་ཞིག་ཡིན་པ་དང་ད་ཆར་ཡང་བསྐྱར་
ཁོ་ཕྱི་ལོགས་ཏུ་གནས་པའི་མི་ཞིག་ཏུ་གྱུར། འོན་ཀྱང་སྔར་ཁོ་ཕེ་རེ་ཤུ་བྷ་བྷུ་ཡི་
ཁྱིམ་ཚང་གི་ཕྱི་ལོགས་སུ་ཡོད་པའི་གནས་སྐབས་དེ་དང་། ད་ཆར་ཁོ ཡང་བསྐྱར་
ཕྱི་འོགས་སུ་གནས་པ་གཉིས་ཀྱི་བར་ལ་མི་འདྲ་བའི་ཁྱད་པར་ཅི་འདྲ་ཞིག་འདུག་
གམ། དེ་རིང་ག་རེ་བྱས་ནས་ཁོས་དེ་ལྟ་བུའི་སྟོང་སང་ངེ་བ་ཞིག་ཚོར་གྱིན་ཡོད་
པ་རེད་དམ། ཁོས་སྔོན་ཆད་ཁོ་རང་ཉིད་ཀྱི་མི་ཚེའི་ནང་ལ་རང་གི་ཐོག་ལ་མ་
འདང་བ་དང༌། མ་འཛོམས་པ་ལྟ་བུ་ཞིག་ནམ་ཡང་ཚོར་མྱོང་མེད་པ་ཞིག་རེད།
གང་ཡིན་ཟེར་ན། ཁོ་ལ་ཁོ་རང་ཉིད་ཀྱི་གྷོ་ར་དང་། ཁོ་རང་ཉིད་ཀྱི་ཨ་ནན་
དྷ་མོ་ཡེས་གཉིས་ཡོད་པའི་རྒྱུ་མཚན་གྱིས་རེད། འོན་ཀྱང་ད་སྐབས་ཁོས་རང་
ཉིད་བརླན་ཞིང་གཤེར་བའི་ཆུ་དང་ཁ་བྲལ་བའི་ཉ་ལྟ་བུ་ཞིག་དང་། ཕྱོགས་གང་
གི་ཐད་ནས་བལྟས་པ་ཡིན་ནའང་རང་ཉིད་ལ་རྒྱབ་སྐྱོར་དང་འགོ་འདོན་བྱེད་
མཁན་མེད་པ་ལྟ་བུ་ཞིག་ཏུ་ཚོར། མི་ཚོགས་མང་པོའི་བྲེལ་ཚུབ་ཀྱིས་བརྒྱངས་
པའི་གྲོང་ཁྱེར་ནང་གི་ལམ་ཆེན་ཁྲོད་ཀྱི་ཕྱོགས་གང་དུ་བལྟས་པ་ཡིན་ནའང་། ཁོས་
སྐྱོ་ཉམས་ཤིག་དང་ཁོ་རང་ཉིད་ཀྱི་མི་ཚེ་དེ་འཇིགས་སྐུལ་གཏོང་བྱེད་ཀྱི་གྲིབ་ནག
གི་ཕུང་པོ་གསལ་ལ་མི་གསལ་བ་ཞིག་གི་འཆར་སྣང་ལྟ་བུ་ཞིག་དང་མཚུངས་
པར་རྟོགས། དེ་ལྟ་བུའི་དོན་རྐྱེན་དེ་ཕྱོགས་གང་སར་རྒྱ་ཁྱབ་ཏུ་ཕྱིན་པ་དང་།
མཇུག་འབྲས་མེད་པའི་སྟོང་པའི་རང་བཞིན་ཞིག་གི་ནང་དུ་ཕྱིན་པ་ལ་ཁོ་རང་
ཉིད་རང་ཉིད་ལ་ཡང་ཧ་ལས་ཧོན་འཐོར་ཏེ། ཁོས་ཚེ་སྲོག་གི་རྒྱུ་བ་མེད་ཅིང་
ཨ་ལན་ལ་ཡ་ལན་མེད་པའི་སྟོང་སང་གི་ནམ་མཁའི་དབྱིངས་སུ། ག་རེ་བྱས་
ནས་གནས་ཚུལ་འདི་བྱུང་བ་རེད་དམ། དུས་ནམ་ཞིག་གི་ཚེ་ཚུལ་ཇི་ལྟར་འདི་
— 722-

འདྲ་ཞིག་བྱུང་བ་རེད་དམ། ཞེས་ཡང་ནས་ཡང་དུ་དྲི་བ་བཏང༌།
གློ་བུར་དུ་ཁོས་མི་ཞིག་གིས། བྷི་ནོ་བྷ་བྷུ། བྷི་ནོ་བྷ་བྷུ། ཞེས་འབོད་
བཞིན་ཡོད་པ་ཐོས། ཁོས་ཉེ་འཁོར་དུ་བལྟས་ཚེ། སཱ་ཏི་ཤ་ཁོའི་འགྲམ་དུ་རྒྱུག་
ཡོང་གི་ཡོད་པ་མཐོང་། བྷི་ནོ་ཡིས་ཁོ་རང་ཉིད་ཀྱི་དཔུང་པ་གཉིས་ཀྱི་ནང་དུ་
སཱ་ཏི་ཤ་ཚུར་བླངས་ནས། རེད། ངའི་སྤུན་མཆེད་ཆུང་ཆུང་། ག་རེ་བྱུང་
སོང་ངམ། ཞེས་དྲིས། འོན་ཀྱང་ཁོའི་མིག་ཆུ་རྣམས་ཁོའི་སྐད་ཀྱི་གདངས་
ཀྱི་ནང་དུ་བསྟིམས་ནས་ཡོད་པ་དང་ཆབས་ཅིག་སྐད་ཆ་བཤད་རྒྱུའི་འགོ་བརྩམས།
བྷི་ནོ་ལ་མཚོན་ན་ཁོས་སྔོན་ཆད་ནམ་ཡང་སཱ་ཏི་ཤ་ཡིས་དེ་ལྟ་བུའི་སྤྱོད་ཚུལ་ཞིག་
བསྐྱངས་པ་མཐོང་མྱོང་མེད་པ་ཞིག་རེད། ཁོ་དང་ཕེ་རེ་ཤུ་བྷ་བྷུ་ཡི་ཁྱིམ་ཚང་
གི་བུ་གཉིས་ཀྱི་བར་གྱི་མཛའ་མཐུན་གྱི་གྲོགས་པོའི་འབྲེལ་ལམ་དེ་ཅི་འདྲའི་ཞིམ་
མངར་ལྡན་པའི་རང་བཞིན་ཅན་ཞིག་རེད་ཨང་།
སཱ་ཏི་ཤ་ཡིས། ག་རེ་བྱས་ནས་ཁྱོད་ང་ཚོའི་ཁང་པའི་ནང་ལ་ཡོང་གི་
མེད། སང་ཉིད་གཅེན་མོ་ལཱ་བྷོན་ཡ་དང་ལོ་ལི་ཏཱ་གཉིས་ང་ཚོའི་ནང་ལ་དགོང་
ཟས་ཟ་རུ་ཡོང་གི་ཡོད་པ་དང་༌། ཨ་ནེས་ང་ཁྱོད་ལ་ཡང་མགྲོན་འབོད་བྱེད་དུ་
བཏང་སོང་། ཞེས་སྨྲས།
བྷི་ནོ་ཡིས་སྐད་ཆ་དེ་ལ་བརྟེན་ནས་ཨ་ནེས་ཉེ་ཆར་བྱུང་བའི་གནས་ཚུལ་
རྣམས་གོ་མེད་པར་ཤེས་ནས་སཱ་ཏི་ཤ་ལ། སཱ་ཏི་ཤ་བྷ་བྷུ། ཨ་ནེ་ལ་ངས་འཚམས་
འདྲི་བྱེད་ཀྱིན་འདུག་ཅེས་བརྗོད་རོགས། འོན་ཀྱང་མོ་ལ་ང་སང་ཉིན་དེར་ཡོང་
ཐུབ་རྒྱུ་མི་འདུག ཅེས་བརྗོད་རོགས་ཞེས་སྨྲས།
སཱ་ཏི་ཤ་ཡིས་བྷི་ནོ་ཡི་ལག་པ་ནས་བཟུང་སྟེ། ཁོ་ལ་ཞུ་འབོད་ཀྱི་སྒོ་ནས།
723-

ག་རེ་བྱས་ནས་ཁྱོད་ཡོང་མ་ཐུབ་པ་རེད་དམ། ཁྱོད་ངེས་པར་དུ་ཡོང་དགོས་
ཡོད། དེར་བརྟེན་ང་ཚོས་ཁྱོད་ལ་དོན་དག་ཆེན་པོ་ག་རེ་ཞིག་ཡོད་ནའང་དེའི་
སྐོར་ལ་བསམ་ཤེས་གཏོང་གི་མིན། ཞེས་བཤད།
ད་ལྟ་སྭ་ཏི་ཤ་ཡིས་བྷི་ནོ་ལ་ཨུ་ཚུགས་ནན་སྐུལ་བྱེད་པའི་ཚོར་འདུ་ཤུགས་
དྲག་པོ་དེ་ལ་དམིགས་བསལ་གྱི་རྒྱུ་མཚན་ཞིག་ཡོད་པ་དང༌། དེ་ནི་ཁོང་ཚོའི་
སློབ་གྲྭས་ཁོང་ཚོ་སློབ་ཕྲུག་ཚོ་ལ་‘སེམས་ཅན་ལ་དམིགས་པའི་བརྩེ་བ ”ཞེས་
པའི་སྐོར་ལ་རྩོམ་ཡིག་ཅིག་འབྲི་རྒྱུ་སྤྲད་པ་དང་ཁོ་ལ་རྩོམ་ཡིག་འགྲན་བསྡུར་གྱི་
ཁྲོད་ནས་བརྒྱ་ཆ་ལྔ་བཅུའི་ནང་ནས་གྲུབ་འབྲས་ཀྱི་བརྒྱ་ཆ་བཞི་བཅུ་ཞེ་གཉིས་
ཐོབ་ཡོད་པའི་རྒྱུ་མཚན་གྱིས་རེད། དེར་བརྟེན་ཁོ་ལ་རྩོམ་ཡིག་དེ་བྷི་ནོ་ལ་སྟོན་
རྒྱུའི་ཐོག་ལ་འདོད་མོས་ཤུགས་ཆེན་པོ་ལང་བཞིན་ཡོད་པ་ཞིག་རེད། ཁོས
རང་ཉིད་ཀྱི་གྲོགས་པོ་དེ་ཤེས་རབ་ཕུན་སུམ་ཚོགས་པ་དང་། སློབ་སྦྱོང་ཡོད་
པའི་མི་ཞིག་ཡིན་པ་ལེགས་པར་ཤེས་ཀྱིན་ཡོད་པར་བརྟེན། ཁོ་རང་ཉིད་ཀྱི
སེམས་ཀྱི་ནང་ལ་བྷི་ནོ་ལྟ་བུའི་མི་རྩོམ་རིག་གི་བྲོ་བ་དང་ཉམས་ལ་གདེང་འཇོག་
བྱེད་ཐུབ་མཁན་ཞིག་གིས་ཏན་ཏན་ཁོ་རང་ཉིད་ཀྱི་རྩོམ་ཡིག་གི་དངོས་ཡོད་ཀྱི་
རིན་ཐང་ལ་ཚད་མཐོའི་ཆ་འཇོག་དང་བསྟོད་བསྔགས་བྱེད་ངེས་པ་སེམས་ཐག་
བཅད་ཡོད་པར་མ་ཟད། གལ་ཏེ་ད་དུང་བྷི་ནོ་ལ་ཁོའི་རྩོམ་ཡིག་གི་ཐུན་མོང་
མ་ཡིན་པའི་ཁྱད་ཆོས་ཀྱི་ཐོག་ལ་འབུར་དུ་ཐོན་པའི་གསལ་བྱེད་ཅིག་བྱེད་འཇུག་
ཐུབ་ན། དེ་རྗེས་ཁོའི་རྩོམ་ཡིག་ལ་བརྩི་མཐོང་དང་རྗེས་སུ་ཡིད་རང་མི་བྱེད་
མཁན་གྱི་ལི་ལཱ་ཡིས་གལ་ཏེ་ཁོའི་རྣམ་དཔྱོད་ལ་ཚུལ་དང་མི་ལྡན་པའི་སྒོནས་རང་
དགར་སྐད་ཆ་བཤད་པ་ཡིན་ན། ཁོས་ཏན་ཏན་མོ་ལ་མཐོང་ཆུང་ཁྱད་གསོད་
-724-

བྱས་ཏེ་གཉའ་གཅག་ཐུབ་རྒྱུ་རེད་བསམ་གྱིན་ཡོད་པ་ཞིག་རེད། དོན་དངོས་
སུ་ཁོའི་ཨ་ནེ་ལ་བྷི་ནོ་ལ་མགྲོན་འབོད་བྱེད་རྒྱུའི་ཐོག་ལ་ཤུགས་རྐྱེན་སྐུལ་མ་གཏོང་
མཁན་དེ་ཁོ་རང་ཉིད་རེད། གང་ཡིན་ཟེར་ན་ཁོ་ལ་ཁོ་རང་གི་གཅེན་མོ་རྣམས་
དངོས་སུ་ཡོད་པའི་སྐབས་སུ་བྷི་ནོ་ཡིས་རྩོམ་ཡིག་དེའི་ཐོག་ལ་རང་གི་བསམ་ཚུལ་
རྣམས་རྗེན་པར་བརྗོད་དགོས་ཡོད་པ་དེ་རེད།
བྷི་ནོ་ཁོང་ཚོའི་ནང་དུ་ཡོང་འཇུག་ཐུབ་རྒྱུ་དེ་མི་སྲིད་པ་ཞིག་ཡིན་པ་ཤེས་
ཚེ། སྭཱ་ཏི་ཤ་ལ་བློ་ཕམ་དང་མི་འདོད་པའི་རྣམ་པ་ཤུགས་དྲག་པོ་ཞིག་ལངས།
དེར་བརྟེན་བྷི་ནོ་ཡིས་ཁོ་རང་གི་ལག་པ་དེ་སཱ་ཏི་ཤ་ཡི་སྐེ་ལྟག་ལ་བཞག་ནས། སཱ་
ཏི་ཤ་ཤོག ང་མཉམ་དུ་ནང་ལ་ཤོག ཅེས་བཤད།
སཱ་ཏི་ཤ་ཡིས་ཁོ་རང་ཉིད་ཀྱི་རྩོམ་ཡིག་དེ་རང་གི་ཨམ་ཁུག་ནང་དུ་བཟུང་
ནས་ཡོད་པ་ཡིན་དུས་བྷི་ནོ་ཡིས་ཁོ་ལ་ནང་དུ་འགྲོ་ཞེས་མགྲོན་འབོད་བྱས་དུས་
ཁོས་དེ་ལ་ངོས་ལེན་མི་བྱེད་པར་སྣང་མེད་དུ་འཇོག་མ་ཐུབ། དེར་བརྟེན་རྩོམ་
རིག་གི་སྙན་གྲགས་ལ་བློ་ཁ་ཕྱོགས་པའི་བྱིས་པ་འདི་དོན་དངོས་སུ་ཁོ་རང་ཉིད་
ཀྱི་སློབ་གྲྭའི་ཡིག་ཚད་གཏོང་ལ་ཉེ་བའི་སྐབས་འདིར། ཁོ་དེར་ཕྱིན་ན་ཁོའི་རྩ་
ཚེའི་དུས་ཚོད་དེ་འཕྲོ་བརླག་ཏུ་འགྲོ་བཞིན་ཡོད་པ་ལ་མ་ལྟོས་པར། བྷི་ནོ་ཡི་
ཁང་པ་རུ་ཕྱིན།
བྷི་ནོ་ཡི་སེམས་ལ་ཁོས་བྱིས་པ་འདི་ཕར་རང་འཇགས་སུ་འགྲོ་འཇུག་མི་
ཐུབ་པ་ལྟ་བུ་ཞིག་ཚོར། དེ་ནི་ཁོས་སཱ་ཏི་ཤ་ཡི་རྩོམ་ཡིག་ལ་ཉན་རྒྱུ་ཁོ་ན་ཙམ
ཞིག་མ་ཡིན་པར་དེ་ལ་ཁྱད་གཞི་ཁྱད་ཆོས་སོགས་ཀྱི་དབྱེ་འབྱེད་ཀྱི་ཞན་ཆ་མེད་
པའི་བསྟོད་བསྔགས་དང་། རྩོམ་ཡིག་གང་ཞིག་གི་ཁྲོད་དུ་ཡིན་ན་ཡང་ལེགས་
-725-

ཉེས་ཀྱི་བརྟག་ཞིབ་དང་འབྲེལ་བའི་དབྱེ་འབྱེད་དེ་གཞི་རྩའི་རྣམ་གཞག་གི་ཚུལ་
དུ་ལེགས་པར་སྲུང་དགོས་ཚུལ་སོགས་ཀྱི་ལམ་སྟོན་བྱས། དེར་མ་ཟད་ད་དུང་
དེའི་ཐོག་ལ་སྭ་ཏི་ཤ་ཁྲོམ་ལ་བཏང་ནས་ཁོ་ལ་མངར་ཟས་ཀྱི་རྔན་པ་ཉོ་བཅུག་
པ་དང་། གཞན་ཁོ་ཤིང་ཏོག་སོགས་ཀྱི་ཞིམ་མངར་གྱི་ཟས་རིགས་ལ་ཅི་དགར་
ལོངས་སུ་སྤྱོད་བཅུག དེ་རྗེས་ཁོས་བྱིས་པ་དེ་ལ་དོན་དང་གོ་རིམ་སོགས་མི
གསལ་བའི་སྐད་ཆ་ཡར་ཡར་མར་མར་ཞིག་བཤད་དེ། རེད། སཱ་ཏི་ཤ་།
ང་ད་ལྟ་ངེས་པར་དུ་ཕྱི་ལ་འགྲོ་དགོས་ཡོད། ཅེས་སྨྲས།
འོན་ཀྱང་སཱ་ཏི་ཤ་ཡིས་ཁོའི་ལག་པ་ནས་འཇུས་ཏེ་ཁོ་ཡར་འཐེན་ནས།
མ་རེད། མ་རེད། ཁྱོད་རང་ངེས་པར་དུ་ང་ཚོའི་ནང་ལ་ཡོང་རོགས། ཞེས་
སྨྲས། གང་ལྟར་ཡང་དེ་རིང་ཁོའི་ཞུ་འབོད་ནན་སྐུལ་གྱི་ཨུ་ཚུགས་དེ་ལ་གྲུབ་
འབྲས་གང་ཡང་མ་བྱུང་།
བྷི་ནོ་རྨི་ལམ་ཞིག་གི་ཁྲོད་དུ་གོམ་པ་བརྒྱབས་ནས་འགྲོ་བཞིན་ཡོད་པ་ལྟར་
དུ་ཨ་ནན་དྷ་མོ་ཡེས་ཀྱི་ཁང་པ་རུ་ཕྱིན། འོན་ཀྱང་ཁོ་ཐོག་ཁང་གི་ཁང་མིག་ཁེར་
རྐྱང་དུ་ཡོད་པ། ནམ་རྒྱུན་གྷོ་ར་ཡིས་གཉིད་ཉལ་ས་བྱེད་སའི་ལོགས་གནས
ཁང་ཆུང་ནང་དུ་འཛུལ་སྐབས་ཨ་ནན་དྷ་མོ་ཡེས་ཀྱིས་ཁོ་ནང་དུ་ཕྱིན་པ་མ་མཐོང་།
ཅི་འདྲའིབདེ་སྐྱིད་ཀྱི་ཉིན་མོ་དང་མཚན་མོ་མང་པོ་ཞིག་ཁོ་གཉིས་ཀྱི་འདས་
ཟིན་པའི་བྱིས་པའི་དུས་སྐབས་ཀྱི་ལོ་རྒྱུས་ཀྱི་བརྒྱུད་རིམ་ཁྲོད་དུ་མཛའ་གཅུགས་ཀྱི་
གྲོགས་པོའི་འབྲེལ་ལམ་བསྐྱངས་ནས་ཁང་མིག་འདིའི་ནང་དུ་ལྷན་ཅིག་ཏུ་བསྐྱལ་
བ་རེད་ཨང་། ཅི་འདྲའི་དགའ་སྣང་གི་སྐད་ཆ་དང༌། ཅི་འདྲའི་སྙིང་སྟོབས་ལྡན་
པའི་བསམ་བློའི་འཆར་གཞི་དང༌། ཅི་འདྲའི་གནད་འགག་ཆེ་བའི་གཏམ་བཤད་
-726-

བགྲོ་གླེང་དང༌། ཅི་འདྲའི་གྲོགས་པོ་ནང་ཚགས་ཀྱི་འབྲེལ་ལམ་འོག་ནས་ཁོ་གཉིས་
ཀྱིས་གནས་འདི་ནས་ཁ་རྩོད་མང་པོ་ཞིག་བརྒྱབས་པ་དང་ཆབས་ཅིག ཁོ་གཉིས་
ཀྱིནང་ཚགས་ཀྱི་ཁ་རྩོད་ལ་དུང་སེམས་ཀྱི་བརྩེབ་བཅོས་མ་མ་ཡིན་ཞིག་གིས་མཇུག་
བསྡུའི་མཚམས་འཇོག་བྱས་ཡོད པ་རེད་ཨང་།བྷི་ནོ་ལ་ཁོ་རང་ཉིད་ཀྱི་འདས་ཟིན
པའི་ལོ་རྒྱུས་ཀྱི་ཉིན་མོ་རྣམས་ཀྱི་ཁྱབ་ཁོངས་སུ་འཛུལ་ནས་ད་ལྟའི་གནས་བབས་དེ་
བློ་ཡུལ་ལས་བརྗེད་པར་བྱེད་འདོད་ཀྱི་འདུན་པ་ཤུགས་དྲག་པོ་སྐྱེས། འོན་ཀྱང་
ཁོས་གསར་དུ་ངོ་ཤེས་བསྒྲིགས་པའི་མི་རྣམས་ཁོ་ཐད་ཀར་འགྲོ་སའི་ལམ་གྱི་བཞི་
མདོ་ན་འགལ་རྐྱེན་དང་འགོག་རྐྱེན་བཞིན་དུ་ལངས་ནས་གང་ལྟར་དེ་ཚོས་ཁོ་འདས་
ཟིན་པའི་ལོ་རྒྱུས་ཀྱི་བརྒྱུད་རིམ་ཁྲོད་དུ་འཛུལ་ཞུགས་བྱེད་གཏན་ནས་མ་བཅུགཉི་
མ་དེ་རིང་ལ་ཐུག་གི་པར་དུ་བྷི་ནོ་ཡིས་རང་གི་མི་ཚེའི་ལྟེབ་དེ་ལ་འཕོ་འགྱུར་ནམ་ཞིག་
ལ་བྱུང་བ་དང་། དེའི་ཁ་ཕྱོགས་ལ་དུས་ནམ་ཞིག་གི་ཚེ་འགྱུར་བ་ཕྱིན་པ་དེ་གསལ་
པོ་བྱས་ནས་ངོས་ཟིན་མ་ཐུབ། འོན་ཀྱང་ད་ཆར་ཁོས་གནས་ཚུལ་དེ་དག་ཐམས་
ཅད་ཀྱི་ཕྱོགས་ལ་ཐེ་ཚོམ་ཉག་གཅིག་མེད་པར་ཁོང་དུ་ཆུད་པར་བརྟེན་ཁོ་ལ་དངངས་
སྐྲག་གི་འཇིགས་པ་སྐྱེས།
ཨ་ནན་དྷ་མོ་ཡེས་ཀྱིས་རང་ཉིད་ཀྱི་གྱོན་ཆས་རྣམས་ཐོག་ཁང་གི་རྩེ་མོ་
ན་ཉི་མར་བརྐམས་ནས་ཡོད་པ་དང་། ནམ་ཞིག་མོ་ཉིན་གུང་སླེབས་པའི་ཚེ་
གྱོན་ཆས་དེ་ཚོ་ལེན་དུ་འགྲོ་བའི་ཚེ། མོས་བྷི་ནོ་གྷོ་ར་ཡི་ཁང་མིག་ནང་དུ་བསྡད་
ནས་ཡོད་པ་མཐོང་སྟེ། མོ་ཧོན་འཐོར་བར་གྱུར། མོ་མགྱོགས་མྱུར་དུ་ཁོའི་
འཁྲིས་སུ་སོང་ནས་མོ་རང་ཉིད་ཀྱི་ལག་པ་གཅིག་ཁོའི་ཕྲག་པ་ན་བཞག་སྟེ། ག་
རེ་བྱུང་སོང༌། བྷི་ནོ། དོན་དག་ཅི་ཞིག་བྱུང་ནས་ཁྱོད་འདི་འདྲའི་སྐྱོ་མདོག་
- 727-

ཁ་བོ་ཞིག་བྱས་སོང་ངམ། ཞེས་དྲིས།
བྷི་ནོ་ཙོག་པུར་བསྡད་དེ། ཨ་མ། ང་ཐེངས་དང་པོར་ཕེ་རེ་ཤུ་བྷ་བྷུ་ཡི་ཁང་
པ་རུ་འགྲོ་བའི་ཚེ་གྷོར་ཡིས་དེའི་ཕྱོགས་ལ་དགག་བྱ་བྱས་ཏེ་ངའི་ཐོག་ལ་ཁོང་ཁྲོཟོས་
སོང། སྐབས་དེར་ངའི་སེམས་ལ་ཁོས་དེའི་ཕྱོགས་ལ་དགག་བྱ་བྱས་ཏེ་ངའི་ཐོག་
ལ་ཁོང་ཁྲོ་ལངས་པ་དེ་ཁོའི་ནོར་འཁྲུལ་ཞིག་རེད་བསམས་བྱུང་། འོན་ཀྱང་དེ་ང་
རང་ཉིད་ཀྱི་ལྐུགས་རྟགས་ཤིག་ཡིན་པ་ལས་ཁོས་ངའི་ཐོག་ལ་ཁོང་ཁྲོ་ལངས་པ་དེ་
ཁོའི་ནོར་འཁྲུལ་ཞིག་གཏད་ནས་རེད་མི་འདུག ཅེས་བཤད།
ཨ་ནན་དྷ་མོ་ཡེས་གད་མོ་ཏོག་ཙམ་བགད་དེ། ངས་ཁྱོད་དམིགས་གསལ་
གྱི་རྣམ་དཔྱོད་གོ་སྟོབས་ལྡན་པའི་བུ་ཞིག་རེད་ཅེས་རྗོད་བཞིན་མེད། འོན་ཀྱང་
ཁྱོད་ཀྱི་རྣམ་དཔྱོད་ཀྱི་རིག་སྟོབས་དེ་ལ་ཛ་དྲག་གི་གནད་དོན་དམིགས་བསལ་
བ་འདིའི་ཁྲོད་དུ་ཕམ་ཉེས་ཅི་ཞིག་བྱུང་བ་ཡིན་མིན་དེ་ང་ལ་ཤེས་འདོད་ཆེན་པོ་
འདུག ཅེས་སྨྲས།
བྷི་ནོ་ཡིས། ཨ་མ། ཞེས་བརྗོད་དེ། ངས་སྐད་ཅིག་གཅིག་གི་རིང་ལ་
ཡང་ང་ཚོའི་སྤྱི་ཚོགས་འདིའི་ཁྲོད་དུ་གནམ་ས་ལྟ་བུའི་ཧེ་བག་མི་འདྲ་བ་ཞིག་ཡོད་
པ་ཡིད་ལ་འཆར་བ་དང་ངོས་འཛིན་བྱེད་མ་མྱོང། ངའི་སེམས་ལ་ང་རང་ཉིད་
ལ་སྤྲོ་སྐྱིད་ཀྱི་དགའ་བ་དང༌། ཁེ་ཕན་དེ་ཁོང་ཚོའི་མིག་དཔེ་དང་གྲོགས་པོའི་
འབྲེལ་བ་ལ་བརྟེན་ནས་འཐོབ་རྒྱ་ཁོ་ན་ལ་བསམ་བློ་བཏང་ཞིང་། རྒྱུ་མཚན་
དེ་ལ་བརྟེན་ནས་ངས་རང་ཉིད་ཁོང་ཚོའི་ཕྱོགས་སུ་འདྲུད་ཐབས་བྱས་པ་ཡིན།
དེར་བརྟེན་ངའི་སེམས་ལ་ང་དོན་རྐྱེན་གཞན་ཞིག་གི་དངངས་སྐྲག་གི་རྒྱུ་རྐྱེན་
དུ་སྐད་ཅིག་གཅིག་གི་རིང་ལ་འགྱུར་འགྲོ་རྒྱུ་རེད་སྙམ་པ་ཞིག་ནམ་ཡང་ཡིད་
-728-

ལ་འཁོར་མ་མྱོང་། ཞེས་སྨྲས།
ཨ་ནན་དྷ་མོ་ཡེས་ཀྱིས་ཁོའི་སྐད་ཆའི་འཕྲོ་བཅད་དེ། ཁྱོད་ཀྱིས་བཤད་
པའི་སྐད་ཆ་དེ་ཚོ་གོ་ཡོང་དུས་ངའི་སེམས་ལ་ཡང་དེ་འདྲ་ཞིག་འབྱུང་གི་རེད་ནམ་
ཡང་འཁོར་མ་མྱོང་། ཞེས་སྨྲས།
བྷི་ནོ་ཡིས། ཨ་མ། ཁྱོད་ཀྱིས་དེའི་སྐོར་ཤེས་རྒྱུ་མ་རེད། གང་ཡིན་
ཟེར་ན། ངས་ཁོང་ཚོའི་སྤྱི་ཚོགས་ཀྱི་ནང་དུ་ཁོང་ཚོའི་ཐོག་ལ་རྙོག་འཛིང་ངེས་
ཅན་ཞིག་བསླངས་འདུག་པ་དང༌། མི་རྣམས་ཀྱིས་དེའི་ཕྱོགས་ལ་དཀྲོག་རྐྱེན་
འདྲ་བོ་ཞིག་བཟོས་ནས་ཕྱིན་ཆད་ནམ་ཡང་ང་ཁོང་ཚོའི་ཕྱོགས་ལ་འགྲོ་མི་ཐུབ་
པ་ཞིག་བྱས་འདུག ཅེས་བཤད།
ཨ་ནན་དྷ་མོ་ཡེས་ཁོའི་སྐད་ཆའི་བར་ལ་འཚང་སྟེ། གྷོ་ར་ལ་སྐད་ཆ་
ཞིག་བརྗོད་རྒྱུའི་གོམས་སྲོལ་ཡོད་པ་རེད། དེ་ངས་ག་དུས་ཡིན་ཡང་དངོས་
གནས་བདེན་པ་རེད་བསམ་གྱིན་འདུག ཁོས་ག་རེ་བཤད་ཀྱིན་ཡོད་པ་རེད་
ཟེར་ན། ནང་དུ་ཚུལ་མིན་གྱི་བསམ་པ་གནོད་འཚེ་ཅན་ཞིག་འཁོར་གྱིན་ཡོད་
ནའང་། ཕྱིའི་སྣང་ཚུལ་ལ་ལྷིང་འཇགས་ཞི་འཇམ་གྱི་རྣམ་པ་བསྐྱངས་པ་དེས་
སྐྱེ་བོ་རྣམས་ལ་ཕམ་ཁ་འཁུར་འཇུག་གི་ཡོད་པ་རེད། ཅེས་ཤོད་ཀྱིན་ཡོད་པ་
རེད། གལ་ཏེ་ཁོང་ཚོའི་ཚོགས་པའི་ནང་ལ་རླུང་ནག་འཚུབ་མའི་དམག་ཆེན་
ཞིག་ཡོད་པ་ཡིན་ན། དེ་རྗེས་གནས་ཚུལ་དེའི་ཕྱོགས་ལ་བློ་ཕམ་གྱི་ཚོར་བ་ཞིག་
ནམ་ཡང་སྐྱེ་མི་དགོས་པ་དེ་ངས་ཤེས་ཀྱིན་འདུག ཁྱོད་ཀྱིས་གནས་ཚུལ་དེའི་
ཁྲོད་ནས་བྱ་བ་བཀྲ་ཤིས་པ་ཞིག་ཡོང་བ་དེ་མཐོང་རྒྱུ་རེད། དུས་ཡུན་ཅི་ཙམ་
ཞིག་གི་རིང་ལ་ཁྱོད་རང་ཉིད་ཀྱི་ངོས་ནས་ལྷག་བསམ་རྣམ་པར་དག་པའི་སྒོ་ནས་

སྤྱོད་པ་ཚུལ་བཞིན་བསྐྱངས་ཡོད་ན་དེས་འགྲིག་གི་རེད། ཅེས་བཤད།
དེ་ནི་གནས་གང་ཞིག་ཏུ་བྷི་ནོ་ཡིས་རང་ཉིད་བཏགས་ཡོད་པ་ཚོར་བ་དེ་
རང་རེད། ཁོ་རང་ཉིད་ལ་ཡང་རང་ཉིད་ཀྱི་སྤྱོད་པ་དེ་ཁག་འདོགས་ཡ་ལ་བྱེད་
ས་མེད་པའི་སྐྱོན་མེད་ཡང་དག་ཅིག་ཡིན་དང་མིན་པའི་ཐོག་ལ་གདེང་ཚོད་བརྒྱ་
ཆ་བརྒྱ་མེད་པ་ཞིག་རེད། དེར་བརྟེན་ཁོས་ལོ་ལི་ཏཱ་དེ་ཁོ་རང་ཉིད་ཀྱི་སྤྱི་ཚོགས་
ཀྱི་ཁྱབ་ཁོངས་ལས་ཐ་དད་པའི་ཚོགས་པ་ཞིག་གི་དབང་འོག་ཏུ་གཏོགས་པ་དང༌།
རྒྱུ་མཚན་དེ་ལ་བརྟེན་ནས་ཁོ་དང་ལོ་ལི་ཏཱ་གཉིས་ཀྱི་གཉེན་སྒྲིག་དེ་འབྱུང་མི་སྲིད་
པ་ཞིག་ཡིན་པ་མཐོང་དུས་ཁོའི་སེམས་ལ་ཁོ་རང་ཉིད་ཀྱིས་ལོ་ལི་ཏཱ་ལ་བཅིང་བའི
བརྩེ་དུང་དེ་གསང་བ་ལྐོག་གྱུར་གྱི་སྡིག་པ་མི་དགེ་བ་ལྟ་བུ་ཞིག་ཡིན་པ་ཚོར་བ་
མ་ཟད། ད་ཆར་ཁོའི་སེམས་ལ་དེ་ལྟ་བུའི་སྡིག་པ་མི་དགེ་བ་དེ་འགལ་རྐྱེན་གཞན་
གྱིས་འགོག་ཏུ་མེད་པར་དཀའ་སྤྱད་དྲག་པོའི་སྒོ་ནས་སྒྲིབ་སྦྱོང་བྱེད་དགོས་སྙམ
པའི་བསམ་བློ་འཁོར་ཞིང་། དེ་ལྟ་བུའི་བསམ་ཚུལ་དེ་ཡིས་ཁོ་ལ་དཀའ་ཐུབ་
ཀྱི་མནར་གཅོད་ཤུགས་ཆེན་པོ་བཏང་། བྷི་ནི་ཡི་སེམས་ལ་གློ་བུར་བའི་གཡོ་
འགུལ་ཞིག་ཐེབས་པ་དང་ཆབས་ཅིག་སྐད་ཤུགས་ཆེན་པོའི་སྒོ་ནས། ཨ་མ།
༡
གལ་ཏེ་སོ་ཤིས་མོས་ཀེས་དང་ལྷན་དུ་གཉེན་སྒྲིག་བྱེད་རྒྱུའི་སློང་ཆང་དེ་མཐའ་
བསྐྱལ་ནས་ལག་ལེན་བསྟར་བ་ཡིན་ན། དེ་ཏན་ཏན་ཡག་ཤོས་རེད། ང་
ཏན་ཏན་ང་རང་ཉིད་གང་དུ་གཏོགས་སའི་ས་ཆ་དེ་ལ་སྲ་ཞིང་མཁྲེགས་པའི་ལྕགས་
སྒྲོག་ཅིག་གིས་ངེས་པར་དུ་བསྡམ་དགོས་པ་དང་། དེ་ལྟ་བུའི་ཐབས་ལམ་ཞིག
གི་འོག་ནས་ང་ལ་འཕར་ལྡིང་གི་བཀག་རྒྱ་ཡོད་པའི་ས་མཚམས་ཤིག་བཟོས་པ་
༡ སོ་ཤིས་མོས་ཀེས་ནི་ཤ་ཤི་ཡི་མིང་ཡིན་ལ་བོད་སྐད་དུ་ཟླ་བཞིན་མ་ཞེས་པའི་དོན་ཡིན།
-730-

ཡིན་ན་དེ་ལ་ངས་ནམ་ཡང་མཐའ་བསྐོར་ནས་འབྲོ་ཐུབ་རྒྱུ་མ་རེད། ཅེས་བཤད།
ཨ་ནན་དྷ་མོ་ཡེས་གད་མོ་ཞིག་བགད་དེ། སྐད་ཆ་གཞན་ཞིག་བཤད་
པ་ཡིན་ན། ཁྱོད་ཀྱིས་སོ་ཤིས་མོས་ཀེས་ཁྱོད་རང་ཉིད་ཀྱི་མནའ་མ་བཟོ་རྒྱུའི་
ཚབ་ལ་ཁྱོད་ཀྱིས་མོ་ཁྱོད་རང་ཉིད་ཀྱི་འཆིང་བྱེད་ལྕགས་སྒྲོག་ཏུ་བཟོ་རྒྱུའི་གྲ་སྒྲིག་
བྱེད་ཀྱིན་འདུག ཤ་ཤི་ཡི་ལས་དབང་ལ་ཨང༌། ཞེས་སྨྲས།
སྐབས་དེར་ཁོང་ཚོའི་གཡོག་པོ་དེ་ནང་དུ་འཛུལ་ཡོང་ནས། ཕེ་རེ་ཤུ་
བྷ་བྷུ་ཡི་བུ་མོ་རྣམས་སླེབས་སོང་། ཁོང་ཚོས་སྐད་གཏོང་གི་འདུག ཅེས་སྨྲས།
སྐད་ཆ་དེ་གོ་དུས་བྷི་ནོ་ཡི་ཚེ་སྲོག་གི་འཕར་ལྡིང་ཇེ་མྱུར་དུ་འགྲོ་རྒྱུའི་འགོ་
བརྩམས། གང་ཡིན་ཟེར་ན། ཁོའི་སེམས་ལ་དེ་ནི་ཏན་ཏན་ཁོང་ཚོས་ཁོའི་
སྐོར་ལ་ཨ་ནན་དྷ་མོ་ཡེས་ཀྱི་འཁྲིས་སུ་ཡོང་ནས་དཀའ་སྡུག་གི་རྒྱུ་རྐྱེན་བཤད་
དེ། ཁོ་ལ་གཟབ་གཟབ་བྱེད་རོགས་ཞེས་བརྗོད་རོགས་ཞེས་མོ་ལ་ཞུ་འབོད་
བྱེད་དུ་ཡོང་བ་ཡིན་རྒྱུ་རེད་སྙམ་པའི་རྒྱུ་མཚན་གྱིས་རེད། དེར་བརྟེན་ཁོ་མགྱོགས་
མྱུར་དུ་ཡར་ལངས་པ་དང་ཆབས་ཅིག་ངག་ནས། དེས་ན་ང་ངེས་པར་དུ་འགྲོ་
རྒྱུ་ཡིན། ཨ་མ། ཞེས་བརྗོད།
འོན་ཀྱང་ཨ་ནན་དྷ་མོ་ཡེས་ཀྱིས་ཁོའི་ལག་པ་ནས་བཟུང་སྟེ། ཚང་མ་
ཕྱི་ལ་ཐོན་ཏེ་ཁང་པ་འདི་སྟོང་པ་རུ་མ་འཇོག་རོགས། བྷི་ནོ། ཤོད་ནས་འཁྲུག་
ཙམ་ཞིག་ལ་སྒུག་རོགས། ཞེས་སྨྲས།
ཁོ་འོག་ཤོད་དུ་སོང་བའི་སྐབས་སུ། ཁོ་རང་ཉིད་ཀྱིས་རང་ཉིད་ལ་ཁོང་
ཚོའི་ཕྱོགས་ནས་འདི་འདྲ་ཞིག་བྱེད་རྒྱུ་དེ་དགོས་པ་གཏན་ནས་མེད་པ་ཞིག་རེད།
གང་ཞིག་བྱུང་ཚར་བ་དེ་ནི་ཚར་ཟིན་པ་དང་དེ་ལ་འགྱུར་བཅོས་གང་ཡང་གཏོང་
731-

རྒྱུ་མེད་པ་ཞིག་རེད། འོན་ཀྱང་ང་ཁོང་ཚོའི་ཁང་པ་རུ་ཡང་བསྐྱར་འགྲོ་རྒྱུ་ལས
ཏན་ཏན་ང་མགྱོགས་པོར་ཤི་ན་དགའ་ས་རེད། ནམ་ཞིག་སྡིག་པ་མི་དགེ་བའི་
ནག་ཉེས་ཀྱི་ཆད་པ་དེ་ཐེངས་ཤིག་ལ་མེ་ལྕེ་བཞིན་དུ་འབར་ཡོང་རྒྱུའི་འགོ་བཙུགས་
ནས་སྡིག་པ་གསོག་མཁན་གྱི་སྡིག་ཅན་པ་དེ་སྲོག་དབང་དང་བྲལ་བའིབེམ་པོའི་
གནས་སུ་བསྐྱལ་ནའང་། དུས་སྐབས་དེ་ལ་སྡིག་ཅན་པ་དེ་ལ་མི་དགེ་བའི་མེ་
ལྕེ་ཡོངས་སུ་གསོད་རྒྱུའི་འདོད་པ་མེད་པ་ཞིག་རེད། ཅེས་ཁེར་ལབ་བརྒྱབས།
ནམ་ཞིག་ཁོ་གྷོ་ར་ནམ་རྒྱུན་འདུག་སའི་ཁང་མིག་འོག་ཤོད་དུ་ཡོད་པ་དེའི
ནང་དུ་འཛུལ་ལ་ཉེ་བའི་སྐབས་སུ་མོ་ཧེམ་ཁོའི་ཡིག་ཚང་ལས་ཕྱིར་ནང་དུ་ཡོང་
བ་དང་གདོང་ཐུག་བརྒྱབས། མཱོ་ཧེམ་གྱིས། འགྲིག་འདུག འགྲིག་འདུག
བྷི་ནོ་འདིར་བསྡད་འདུག ཅེས་སྐད་ཤུགས་ཆེན་པོ་ཞིག་བརྒྱབས་པ་དང་ཆབས་
ཅིག་ཁོས་བྷི་ནོ་ཡི་ལག་པ་ནས་བཟུང་སྟེ། ག་རེ་བྱས་ནས་ངས་ཁྱོད་ལ་ཐུག་རྒྱུའི་
ཆེད་དུ་རེ་སྒུག་བྱེད་བཞིན་ཡོད་པ་རེད་དམ། ཞེས་བརྗོད་པ་དང་མཉམ་དུ་ཁོས་
བྷི་ནོ་ཁང་མིག་ནང་དུ་ཁྲིད་ནས་ཁོ་ལ་ཁོ་རང་ཉིད་ཀྱི་རུམ་དུ་བཟུང་བའི་སྒམ་ཆུང་
གི་ནང་ནས་ཁ་མུར་ལོ་མ་ཁ་ཤས་ཤིག་སྤྲད། དེ་རྗེས་ཁོས་སྐད་ཤུགས་ཆེན་པོ་
དང་བཅས། བྷི་ནོ། རྡོ་ཐའི་ཐ་མ་ཁ་ཏོག་ཙམ་འཁྱེར་ཡོང་རོགས། ཞེས་
བརྗོད་ནས་མཇུག་དེ་མ་ཐག་ཏུ་ཁོ་རང་ཉིད་ཀྱི་སེམས་ལ་ལས་འགན་ཅི་ཞིག་ཡོད་
པའི་སྐོར་ལ་ཐད་ཀར་མཆོངས་སྟེ། བྷི་ནོ་ལ་ང་ཚོའི་གནད་དོན་དེ་དངོས་ཡོད་
ལག་ལེན་གྱི་ཐོག་ནས་གཏན་འཁེལ་བ་རེད། མ་རེད་དམ། ཞེས་སྨྲས།
དེ་ལྟ་ནའང་ཁོས་བྷི་ནོ་ཡི་རྣམ་འགྱུར་དེ་སྔོན་གྱི་རྣམ་འགྱུར་དང་ཡོངས་
སུ་ཐ་དད་པའི་ལྡོག་ཕྱོགས་ཤིག་ཏུ་ཕྱིན་ཡོད་པ་མཐོང་བར་བརྟེན། ཁོའི་སྤྲོ་སེམས་
-732-

ཀྱི་ཚོར་བའི་རྣམ་པ་ཆེར་མ་བསྟན། འོན་ཀྱང་ཁོས་ཕྱོགས་གང་ས་ནས་དེའི་
ཕྱོགས་ལ་སྐད་ཆ་བཤད་རྒྱུའི་ཐོག་ལ་འབད་བརྩོན་བྱས་པ་དེ་ལ་གནད་དོན་དེ་
བློས་གཏོང་རྒྱུའི་རྟགས་མཚན་ཙམ་ཞིག་ཀྱང་མངོན་རྒྱུ་མེད་པའི་ཚེ། མཱོ་ཧེམ་
གྱིས་བྷི་ནོ་དང་ཤ་ཤི་གཉིས་ཀྱི་གཉེན་སྒྲིག་གི་ཉི་མ་དེ་གཏན་འཁེལ་བྱེད་འདོད་
ཀྱི་འདུན་པ་ཇེ་ཆེར་སོང་།
སྐབས་དེར་བྷི་ནོ་ཡིས། དང་པོ་ང་ཚོའི་གྷོ་ར་ཚུར་ཡོང་ཆུགས་དང་། དེ་
རྗེས་ང་ཚོས་ཉི་མ་གཏན་འཁེལ་བྱེད་ཆོག་གི་རེད། ཅེས་སྨྲས།
མོ་ཧེམ་གྱིས་རེ་འདོད་ཚིམས་པའི་སྐད་ཀྱི་གདངས་དང་བཅས། དེ་ཉིན་
ཁ་ཤས་ཤིག་གི་རྗེས་ལ་རེད། ཅེས་དང༌། བྷི་ནོ་ཁྱོད་ཀྱིས་ལྟོགས་གསོས་ཞལ་
ཏོག་ག་རེ་ཁྱེར་ཤོག་ཅེས་ལབ་པ་ཡིན་ནམ། ཁྱོད་རང་བལྟས་ཚོད་ལ་དེ་རིང་
ཅུང་ཟད་ཐང་ཆད་ཅིང་ཟུངས་ཟད་པའི་ཟོལ་འདྲ་བོ་ཞིག་འདུག ངས་ཁྱོད་རང་
ལ་ན་ཚ་ཞིག་ཕོག་མེད་དམ་སྙམ་གྱིན་འདུག ཅེས་སྨྲས།
ནམ་ཞིག་བྷི་ནོ་ཡིས་རང་ཉིད་ལྟོགས་སྐོམ་གྱི་ངལ་དུབ་འོག་ནས་ཡོངས་
སུ་གྲོལ་བ་བྱས་པའི་སྐབས་སུ་མོ་ཧེམ་ཁོ་རང་ཉིད་ཀྱི་གློ་བུར་བའི་མྱོང་ཚོར་རྣམས་
ཀྱི་རེ་འདོད་ཚིམ་པར་བྱེད་པའི་ཆེད་དུ་ཁང་མིག་ནང་དུ་ཕྱིན། སྐབས་དེར་བྷི་
ནོ་ཡིས་ཁོས་གྷོ་ར་ཡི་མདུན་ཅོག་སྟེང་ནས་བླངས་པའི་དེབ་དང་པོའི་ཤོག་བུ་རྣམས་
ཕར་སྒྱུར་ཚུར་སྒྱུར་བྱེད་རྒྱུའི་འགོ་བརྩམས། དེ་རྗེས་ཁོས་དཔེ་དེབ་དེ་མར་
གཡུགས་ནས་གཡོག་པོ་ཞིག་ནང་དུ་ཡོང་ནས་ཁོ་ལ་ཐོག་ཁང་དུ་ཤོག་ཅེས་སྐད་
གཏོང་གི་འདུག ཅེས་བརྗོད་རག་པར་དུ་ཁང་མིག་དེའི་ནང་ལ་ཡར་འགྲོ་མར་
འགྲོ་བྱས་ནས་བསྡད།

བྷི་ནོ་ཡིས་གཡོག་པོ་དེ་ལ། ཐོག་ཁང་དུ་སུ་ཡོང་དགོས་རེད་དམ། ཞེས་དྲིས།
གཡོག་པོ་དེས་ཁྱོད་ཡོང་དགོས་རེད། ཅེས་ལན་བརྒྱབས།
བྷིན་ཡིས་གཡོག་པོ་དེ་ལ་ཐོག་ཁང་དུ་ཁོང་ཚོ་ཚང་མ་འདུག་གམ། ཞེས་དྲིས།
གཡོག་པོ་དེས། འདུག ཁོང་ཚོ་ཚང་མ་ཐོག་ཁང་དུ་འདུག ཅེས་
ལན་བརྒྱབས།
བྷི་ནོ་ཡི་གདོང་པ་དེ་སློབ་ཕྲུག་ཅིག་ལ་ཡིག་ཚད་གཏོང་སའི་ཁང་པ་ནང་
དུ་སྐད་བཏང་བ་དང་འདྲ་བར་གཡོག་པོ་དེའི་རྗེས་སུ་འབྲངས་ནས་ཐོག་ཁང་
དུ་ཕྱིན། ཁོ་སྒོ་འགྲམ་དུ་སླེབས་པའི་ཚེ་ཁོའི་སེམས་ལ་ཐེ་ཚོམ་གྱི་སོམ་ཉི་ཅུང་
ཟད་ཅིག་སྐྱེས་ནའང་སུའུ་ཆར་རས་ཐ་ཡིས་ནམ་རྒྱུན་ལྟར་གྱི་ཁ་གསངས་པོ་
བྱས་ཏེ་གྲོགས་པོ་ནང་ཚགས་ཀྱི་སྒོ་ནས་ཁོ་ལ། བྷི་ནོ་བྷ་བྷུ། ནང་དུ་ཕེབས།
ཞེས་སྨྲས། དེ་ལྟ་བུའི་སྐད་ངག་གི་གདངས་ལ་དྲངས་པའི་མོའི་སྐད་ཆ་དེ་ཐོས
ཚེ་བྷི་ནོ་ཡི་སེམས་ལ་ཁོ་ལ་གློ་བུར་དུ་རེ་དོགས་མེད་པའི་རྒྱུ་ནོར་གྱི་ལག་རྟགས་
ཤིག་ཕུལ་བ་ལྟ་བུའི་ཚོར་བ་སྐྱེས།
ནམ་ཞིག་ཁོ་ཁང་མིག་གི་ནང་དུ་འཛུལ་བའི་སྐབས་སུ། ཁོའི་རྣམ་འགྱུར་
གྱིས་སུའུ་ཆར་རས་ཐ་དང་ལོ་ལི་ཏུ་གཉིས་ཀ་ཧ་ལས་ཧོན་འཐོར་དུ་བཅུག གང་
ཡིན་ཟེར་ན། གློ་བུར་ཐོལ་རྒྱག་གི་བསམ་ཚུལ་ཐ་དད་པ་ཞིག་དང་རེ་དོགས་
མེད་པའི་གྱོང་གུད་ཅིག་ཁོ་ལ་བྱུང་ཡོད་པར་མ་ཟད། དེའི་སེམས་འགུལ་གྱི་
མཚན་མ་རྣམས་ཀྱི་ཉོབ་མདངས་དེ་ཡང་སྔ་ས་ནས་ཁོའི་སྟེང་ལ་མངོན་དུ་གྱུར་
ཡོད་པ་དང༌། ལྷག་པར་དུ་ཁོའི་རྒྱུན་ལྡན་གྱི་སེམས་ཁམས་བག་སྤྲོ་བོ་དང་དགའ་
ཚོར་ལྡན་པའི་གདོང་དེ་མངོན་མེད་ཆོས་ཀྱི་དབྱིངས་སུ་མངོན་པར་ཐིམ་ཡོད་
-734-

པ་ཞིག་རེད། ལོ་ལི་ཏཱ་ཡིས་དེ་ལྟ་བུའི་སྣང་ཚུལ་དེ་མཐོང་དུས་ཡིད་ལ་བདེ་སྡུག་
གི་ཚོར་བ་ཤུགས་ཆེན་པོ་ཞིག་དང་ངལ་དུབ་ཀྱི་ཟུག་རྔུ་དྲག་པོ་ཞིག་སྐྱེས་ནའང་།
མོས་སྤྲོ་སྐྱིད་ཀྱི་ཚོར་བ་འདྲེན་པའི་གནས་གང་ཞིག་གི་ཐོག་ལ་ཡང་ཁ་བརྡ་གང་
ཡང་བྱེད་མ་ཐུབ།
དུས་སྐབས་དང་ཉི་མ་གཞན་ནམ་ཞིག་ལ་ཡིན་ནའང་ལོལི་ཏཱ་ཡིས་བྷིནོ་དང་
མཉམ་དུ་སྐད་ཆ་བཤད་རྒྱུའི་འགོ་འཛུགས་རྒྱུ་དེ་མོ་ལ་མཚོན་ན་ལས་སླབོ་ཞིག་གཏད་
ནས་མ་རེད། འོན་ཀྱང་ཁོ་དེ་རིང་ཁང་མིག་ནང་དུ་འཛུལ་ནས་ཡོང་མ་ཐག་ཏུ་
མོས་སྐད་ཤུགས་ཆེན་པོ་དང་བཅས། ཨོ། བྷི་ནོ་བྷ་བྷུ། ང་ཚོ་ལ་ཁྱོད་དང་མཉམ་
དུ་གྲོས་བསྡུར་བྱེད་རྒྱུའི་གནད་དོན་ཁ་ཤས་ཤིག་ཡོད། ཅེས་བཤད།
སྐད་ཆ་དེ་ཚོ་བྷི་ནོ་ལ་མཚོན་ན་དགའ་ཚོར་གྱི་དང་བ་འདྲེན་པའི་གློ་བུར་བའི་
སྦྲང་ཆར་བསིལ་མའི་ཆར་རྒྱུན་ལྟ་བུ་ཞིག་རེད། དེར་བརྟེན་ཁོའི་རྒྱུད་ལ་སྤྲོ་དགའི་
སྣང་བ་རབ་ཏུ་རྒྱས་པའི་འགོ་བརྩམས་པ་དང་ཆབས་ཅིག་དུས་ཡུན་སྐད་ཅིག་མ་
གཅིག་གི་རིང་ལ་ཁོའི་སྐྱོ་མདོག་ཁ་བོའི་གདོང་གི་རྣམ་པ་དེ་འཛུམ་མདངས་ཀྱིས་ཡོངས་
སུ་ཁེངས་པ་ཞིག་ཏུ་གྱུར། ལོ་ལི་ཏཱ་ཡིས་མུ་མཐུད་ནས། ང་ཚོ་བུ་མོ་སྤུན་གསུམ་
པོས་སློབ་གྲྭ་ཆུང་ཆུང་ཞིག་འཛུགས་རྒྱུའི་འདོད་པ་བྱེད་ཀྱིན་ཡོད། ཅེས་སྨྲས།
བྷི་ནོ་ཡིས་སྤྲོ་སེམས་ཆེན་པོའི་སྒོནས་སྐད་ཤུགས་ཆེན་པོ་དང་བཅས། ག་
རེ་བྱས་ནས། དུས་ཡུན་ཆེས་རིང་པོ་ཞིག་གི་ནང་དུ་བུ་མོའི་སློབ་གྲྭ་ཞིག་འཛུགས་
རྒྱུ་དེ་ངའི་མི་ཚེ་ནང་གི་རྨི་ལམ་ལྟ་བུ་ཞིག་རེད། ཅེས་བཤད།
ལོ་ལི་ཏཱ་ཡིས། ཁྱོད་ཀྱིས་གནད་དོན་འདིའི་ཐོག་ལ་ང་ཚོ་ལ་རོགས་རམ་
ངེས་པར་དུ་བྱེད་དགོས་འདུག ཅེས་སྨྲས།
735-

བྷི་ནོ་ཡིས། ཁྱོད་ཀྱིས་ང་བྱ་བ་གང་གི་ཁྲོད་དུ་ཡང་དོ་སྣང་དང་སེམས་ཁུར་
མེད་པ་ཞིག་ཡིན་པ་རྟོགས་ཐུབ་རྒྱུ་མ་རེད། གང་ཡིན་ཟེར་ན། ང་ལས་ཀ་བྱེད་
རྒྱུའི་འཇོན་ཐང་ཡོད་པ་ཞིག་ཡིན། འོན་ཀྱང་ངས་ཁྱོད་ཚོ་ལ་རོགས་པ་ག་རེ་བྱེད་
དགོས་ཀྱིན་འདུག དེ་ཁྱོད་ཀྱིས་ང་ལ་ངེས་པར་དུ་བཤད་རོགས། ཞེས་སྨྲས།
ལོ་ལི་ཏཱ་ཡིས། ཧིན་དྷུ་པའི་ལམ་ལུགས་འཚོ་འཛིན་དང་ལྟ་སྐྱོང་བྱེད་
མཁན་རྣམས་ཀྱིས་ང་ཚོ་ལ་ཡིད་ཆེས་བྱེད་ཀྱིན་མི་འདུག དེའི་རྒྱུ་མཚན་ག་
རེ་རེད་ཟེར་ན། ང་ཚོ་བྷ་རཱ་མོ་ཡི་མི་ཡིན་པའི་རྒྱུ་མཚན་གྱིས་རེད། དེར་བརྟེན་
ཁྱོད་ཀྱིས་ང་ཚོ་ལ་དཀའ་ངལ་འདིའི་ཐོག་ལ་ངེས་པར་དུ་རོགས་པ་བྱེད་དགོས་
ཀྱིན་འདུག ཅེས་འགྲེལ་བཤད་བརྒྱབས།
བྷི་ནོ་ཡིས་སྤྲོ་སེམས་འཁོལ་བའི་ངང་ནས་སྐད་ཤུགས་ཆེན་པོ་དང་བཅས།
ཨོ། ཁྱོད་ཀྱིས་གནད་དོན་དེའི་ཐོག་ལ་དངངས་སྐྲག་གཏན་ནས་བྱེད་དགོས་
མ་རེད། ངས་བྱ་བ་དེ་ཚོའི་ཐོག་ལ་ལྟ་སྐྱོང་སྟངས་འཛིན་ཏན་ཏན་བྱེད་ཆོག
ཅེས་སྨྲས།
ཨ་ནན་དྷ་མོ་ཡེས་ཀྱིས། བྷི་ནོ་ཡིས་བྱ་བ་དེ་སྒྲུབ་ཐུབ་པ་ངས་ཤེས་ཀྱིན་ཡོད།
ཅེས་སྣོན་པ་ཞིག་བརྒྱབས་པ་དང་འབྲེལ་བྷི་ནོ་ཡི་ངག་གི་རྩལ་ལ་གཞན་ཡིད་འགུག་
པར་བྱེད་པའི་ནུས་པ་ཞིག་ཡོད་པ་དང་། དེས་ཏན་ཏན་མི་རྣམས་ཀྱི་བསམ་བློའི་
ཁ་ཕྱོགས་ཁོའི་ཕྱོགས་ལ་འཁོར་བར་བྱེད་ཐུབ་པ་ཞིག་རེད། ཅེས་སྨྲས།
ལོ་ལི་ཏཱ་ཡིས་མུ་མཐུད་ནས། ཁྱོད་ཀྱིས་ང་ཚོ་ལ་སློབ་གྲྭའི་ནང་དུ་སྒྲིག་
གཞི་གཏན་འབེབས་ཀྱི་མིང་ཚིག་བརྡ་དག་གང་ཞིག་རན་པ་དང་ཚུལ་ཇི་ལྟར་
དུས་ཚོད་ཀྱི་རིམ་པ་རྣམས་ཆ་བགོས་བྱེད་རྒྱུ་དང༌། སློབ་ཚན་ཅི་ཞིག་བསླབ་
-736—

ན་འོས་པ། འཛིན་གྲྭ་ག་ཚད་བཟོས་ན་ལེགས་པ་ལ་སོགས་པའི་སྐོར་ལ་ཡང་
བཀའ་སློབ་ལམ་སྟོན་ངེས་པར་དུ་བྱེད་དགོས་ཀྱིན་འདུག ཅེས་སྨྲས།
གནད་དོན་འདི་ཚོ་བྷི་ནོ་ལ་མཚོན་ན་ཏན་ཏན་དཀའ་ངལ་མེད་པ་ཞིག་
ཡིན་ནའང་། གང་ལྟར་ཁོའི་སེམས་ལ་དེའི་ཕྱོགས་ལ་སོམ་ཉིའི་ཐེ་ཚོམ་ཞིག་སྐྱེས།
ལོ་ལི་ཏཱ་མོའི་ཨ་མ་ཡིས་བྷི་ནོ་ལ་ཁོང་ཚོའིབུ་མོ་ཚོ་དང་ལྷན་དུ་འདྲེས་ནས་མུ་མཐུད་
དུ་འབྲེལ་བ་བྱེད་མི་ཆོག་པ་བྱས་པའི་བཀའ་རྒྱ་ཡི་གནད་དོན་གྱི་ཕྱོགས་ལ་ཡོངས་
སུ་རྨོངས་ནས་ཡོད་པ་རེད་དམ། ཡང་ན་ཁོང་ཚོའི་སྤྱི་ཚོགས་ཀྱི་ཁྲོད་དུ་ཁོང་ཚོའི་
ལྡོག་ཕྱོགས་ཁ་གཏད་ཀྱི་རྙོག་གླང་གི་ཆ་ཞིག་མུ་མཐུད་ནས་འབྱུང་གི་ཡོད་པ་དེ་མ་
ཤེས་པ་རེད། དྲི་བ་དེ་ལ་བརྟེན་ནས་ཁོའི་སེམས་ལ། གལ་ཏེ་ཁོས་ལོ་ལི་ཏཱ་ཡི་
སྐད་ཆ་དེ་ཚོ་ངོས་ལེན་བྱས་པ་དེ་ཁོ་རང་ཉིད་ཀྱིནོར་འཁྲུལ་ཞིག་ཏུ་འགྱུར་རམ། ཡང་
ན་དེ་ལོ་ལི་ཏཱ་ལ་ཕོག་ཐུག་འགལ་རྐྱེན་ཞིག་ཏུ་འགྱུར་སྙམ་ནས་ཁོ་དེའི་ཕྱོགས་སུ་ཧོན
འཐོར་བར་གྱུར། གལ་ཏེ་ཁོས་ལོ་ལི་ཏཱ་ཡི་བསམ་ཚུལ་ལ་མོས་མཐུན་ངོས་ལེན་
བྱས་ཡོད་པའི་དབང་དུ་བཏང་ནའང་། ཁོ་ལ་ལོ་ལི་ཏཱ་ཡིས། མོའི་ལས་ཀའི་ཐོག་
ལ་དགེ་མཚན་ལྡན་པའི་རོགས་རམ་བྱེད་རོགས། ཞེས་འབོད་སྐུལ་བྱས་པ་དེ་ལ་
ཁས་ལེན་མི་བྱེད་པའི་སེམས་ཀྱི་སྟོབས་ཤུགས་ཤིག་གང་ན་ཡོད་པ་རེད་དམ།
སུའུ་ཆར་རས་ཐ་ཡང་གནད་དོན་དེའི་ཐོག་ལ་བྷི་ནོ་དང་གཅིག་མཚུངས་
བྱས་ཏེ་མགོ་འཐོམ་པར་མ་ཟད། མོའི་སེམས་ལ་ལོ་ལི་ཏ་ཡིས་བྷི་ནོ་ལ་གློ་བུར
དུ་དེ་ལྟ་བུའི་འབོད་སྐུལ་གྱི་རེ་བ་ཞིག་རྒྱག་གི་རེད་བསམ་པ་རྨི་ལམ་ནའང་འཁོར་
མྱོང་མེད་པ་ཞིག་རེད། གང་ཡིན་ཟེར་ན། ལོ་ལི་ཏཱ་དང་བྷི་ནོ་གཉིས་ཀྱི་བར་
གྱི་གྲོགས་པོའི་འབྲེལ་ལམ་དེ་རྙོག་འཛིང་ཆེ་བའི་གནས་ཤིག་ཏུ་གྱུར་ཡོད་ནའང་།
-737-

ད་ལྟ་བསམ་ཡུལ་ལས་འདས་པའི་དོན་རྐྱེན་འདི་བྱུང་བའི་རྒྱུ་མཚན་གྱིས་རེད།
ལོ་ལི་ཏཱ་ཡིས་གནས་ཚུལ་ཐམས་ཅད་བསམ་བཞིན་ཤེས་བཞིན་དུ་དེ་ལྟ་བུའི་བསམ་
ཚུལ་ཞིག་མོ་རང་ཉིད་ཀྱི་ངོས་ནས་རང་དབང་གིས་བཏོན་ཏེ། ཏན་ཏན་སུའུ་
ཆར་རས་ཐ་ལ་དངངས་སྐྲག་སྐྱེ་བཅུག་པ་ཞིག་རེད། མོའི་སེམས་ལ་ལོ་ལི་ཏ་
ཡི་སེམས་ཀྱི་ནང་ལ་ངོ་ལོག་གྱེན་ལངས་ཀྱི་དོན་རྐྱེན་ཞིག་འཁོར་གྱིན་ཡོད་པ་
ངོས་ཟིན་ནའང་། རླུང་རྟ་མ་བརྒྱུགས་པའི་བྷི་ནོ་ད་དུང་རྒྱང་རིང་དུ་ཁྲིད་ནས་
མགོ་རྙོག་གི་གནས་སུ་བསྐྱལ་བར་བྱེད་པའི་ཐོབ་ཐང་དང་དབང་ཚད་དེ་ལོ་ལི་
ཏཱ་ལ་ཡོད་པ་ཞིག་རེད་དམ་སྙམ་པའི་རྟོག་པ་སྐྱེས། དེར་བརྟེན་སུའུ་ཆར་རས་
ཐ་ཡིས་དངངས་སྐྲག་དང་བཅས་སྐད་ཆ་གཞན་ཞིག་གི་ནང་དུ་ཁ་བསྒྱུར་ནས།
ང་ཚོས་གནད་དོན་འདི་ཐོག་མར་ཨ་ཕ་ལ་གྲོས་བསྡུར་ཏན་ཏན་བྱེད་རྒྱུ་ཡིན།
དེ་འདྲ་ཡིན་དུས་ད་དུང་དེའི་ཐོག་ལ་ཧ་ཅང་གི་ཁེངས་དྲེགས་སྤོབས་པ་མ་བྱེད།
ཅེས་དང༌། བྷི་ནོ་བྷ་བྷུ། ཁྱོད་ཀྱི་བགོ་སྐལ་གྱི་ལས་གནས་དེ་བུ་མོའི་སློབ་གྲྭ་
རྣམས་ཀྱི་ཞིབ་འཇུག་འགོ་འདོན་པ་ལྟ་བུ་བྱེད་རྒྱུ་དེ་རེད། ཅེས་བཤད།
སུའུ་ཆར་རས་ཐ་ཡི་སྐད་ཆ་འདི་དག་ལ་བརྟེན་ནས། བྷི་ནོ་ཡིས་སུའུ་ཆར་
རས་ཐ་ཡིས་ཐབས་ལམ་མཁས་པོའི་སྒོནས་ལོ་ལི་ཏཱ་ཡི་བསམ་ཚུལ་གྲོས་འཆར་དེ་
ལ་དགག་བྱ་བྱེད་བཞིན་ཡོད་པ་མཐོང་ཞིང་། དེ་ལ་བརྟེན་ནས་ཁོ་སྔར་ལས་ཀྱང་
གནད་དོན་དེའི་ཕྱོགས་ལ་སོམ་ཉིའི་རྒྱ་རུ་ཚུད་རྒྱུའི་འགོ་བཙུགས། སུའུ་ཆར་རས་
ཐ་ཡིས་ཁོང་ཚོའི་ཁྱིམ་ཚང་གི་འཁོར་ཚོགས་ཁྲོད་དུ་དཀའ་ངལ་ག་རེ་ཞིག་གི་སྐོར་
འབྱུང་གི་ཡོད་པ་གསལ་པོ་ཤེས་པར་བརྟེན། འོ་ལི་ཏཱ་ལ་དོན་རྐྱེན་དེ་ཚོ་ལྐོག་ཏུ་གྱུར་
ནས་ཡོད་པ་དེ་མོའི་བསམ་བློའི་ཡུལ་དུ་ནམ་ཡང་འཆར་མི་ཐུབ་པ་ཞིག་རེད། དེ་
-738-

འདྲ་ཡིན་དུས་ག་རེ་བྱས་ནས་ལོ་ལི་ཏཱ་ཡིས་དེ་ལྟར་འབོད་སྐུལ་བྱས་པ་རེད་དམ།
འོན་ཀྱང་དེ་ཚོ་ཚང་མ་མགོ་རྙོག་གི་དྲི་བ་འབའ་ཞིག་རེད།
ལོ་ལི་ཏཱ་ཡིས་སྐད་ཆ་དེ་ལ་མོས་མཐུན་བྱས་ཏེ། དེ་ཡིན་དང་ཡིན། ང་
ཚོས་དེའི་སྐོར་ངེས་པར་དུ་ཨ་ཕ་ལ་སྐད་ཆ་བཤད་རྒྱུ་ཡིན། ད་ལྟ་བྷི་ནོ་བྷ་བྷུ་ཡིས་
ང་ཚོ་ལ་རོགས་པ་བྱེད་འདོད་ཀྱི་འདུན་པ་ཡོད་ཅེས་སྐད་ཆ་བཤད་པ་དེ་ང་ཚོས་
ཨ་ཕ་ལ་བཤད་ཆོག་གི་རེད། ཁོས་ནམ་ཡང་དེ་ལ་དགག་བྱ་བྱེད་རྒྱུ་མ་རེད།
དེ་ངས་ཁ་ཚོན་བཅད་ནས་བཤད་ཐུབ་པ་ཞིག་རེད། ང་ཚོའི་ཨ་ཕ་ལ་སློབ་གྲྭའི་
ཐོག་ལ་ཡང་རོགས་པ་བྱེད་འཇུག་གི་ཡིན། ཞེས་དང༌། ཨ་ནན་དྷ་མོ་ཡེས་
ཀྱི་ཕྱོགས་སུ་ཁ་འཁོར་ནས། ཁྱོད་ཀྱིས་ཀྱང་ང་ཚོ་ལ་རོགས་པ་བྱེད་རོགས།
ང་ཚོ་བཞག་ནས་འབྲོས་མ་འགྲོ། ཞེས་སྨྲས།
ཨ་ནན་དྷ་མོ་ཡེས་གད་མོ་ཞིག་བགད་དེ། ཡིན་དང་ཡིན། ངས་ཁྱོད་
ཚོའི་སློབ་གྲྭའི་ནང་ལ་གད་བརྡར་བྱེད་ཐུབ་རྒྱུ་རེད། ལས་ཀ་དེ་ཙམ་ཞིག་མ་
གཏོགས་གཞན་ངས་ཁྱོད་ཚོ་ལ་རོགས་པ་བྱེད་ཐུབ་བའི་བྱ་བ་གང་ཡང་ངའི་སེམས་
ལ་འཁོར་ཐུབ་ཀྱིན་མི་འདུག ཅེས་སྨྲས།
བྷི་ནོ་ཡིས། ཨ་མ། དེ་ཧ་ཅང་ཡག་པོ་འདུག དེ་ལས་ཡག་པ་ཞིག་
གང་ན་ཡོད། ཁྱོད་ཀྱིས་བྱ་བ་དེ་བསྒྲུབས་ན་དེ་རྗེས་མ་མཐའ་ཡང་ང་ཚོའི་སློབ་
གྲྭ་དེ་ཆེས་ཤིན་ཏུ་གཙང་མ་ཞིག་ཆགས་རྒྱུ་མ་རེད་དམ། ཞེས་བཤད།
ནམ་ཞིག་སུའུ་ཆར་རས་ཐ་དང་ལོ་ལི་ཏཱ་གཉིས་ཕྱིན་པའི་ཚེ། བྷི་ནོ་ཡིས་
སྐྱེད་མོས་ཚལ་གྱི་མེ་ཏོག་ལྡུམ་རའི་ཕྱོགས་སུ་གོམ་བགྲོད་བྱེད་རྒྱུའི་འགོ་བརྩམས།
ཁོ་ཕྱི་ལ་ཐོན་པའི་རྗེས་སུ། མཱོ་ཧེམ་ཨ་ནན་དྷ་མོ་ཡེས་ཀྱི་འཁྲིས་སུ་ཕྱིན་ནས་མོ་ལ།
739-

བྷིནོ་དེང་སང་བློ་སེམས་འགུག་ཆོག་ཆོག་དང་མོས་མཐུན་བྱེད་ཆོག་ཆོག་ཅིག་ཏུ་གུར་
འདུག དེར་བརྟེན་ཤ་ཤི་དང་ཁོ་གཉིས་ཀྱི་གཉེན་སྒྲིག་གི་དུས་ཚོད་དེ་མགྱོགས་པོར་
གཏན་འཁེལ་བྱས་ན་ཏན་ཏན་ཡག་པོ་འདུག དེ་མིན་ནམ་ཞིག་ཁོའི་སེམས་ལ་
ཡང་བསྐྱར་འགྱུར་བ་འགྲོ་དང་མི་འགྲོ་སུ་ཞིག་གིས་ཤེས་རྒྱུ་རེད་དམ། ཞེས་བཤད།
ཨ་ནན་དྷ་མོ་ཡེས་ཧོན་འཐོར་བ་དང་ཆབས་ཅིག་སྐད་ཤུགས་ཆེན་པོའི་
སྒོ་ནས། ཁྱོད་ཀྱིས་ག་རེ་ཤོད་ཀྱིན་ཡོད་དམ། ཁོས་ང་ལ་དེའི་སྐོར་སྐད་ཆ་
ཚིག་གཅིག་ཀྱང་བཤད་མ་སོང༌། ཞེས་སྨྲས།
མོ་ཧེམ་གྱིས་ག་རེ་བྱས་སོང༌།།ཁོས་ང་ལ་དེའི་སྐོར་དེ་རིང་རང་ལ་བཤད་
སོང་། ད་དུང་ཁོས་དུས་ཚོད་ཉི་མ་དེ་ནམ་ཞིག་གྷོ་ར་ཚུར་ཡོང་རྗེས་གཏན་འཁེལ་
བྱེད་ཆོག་གི་རེད། ཅེས་སྨྲས་སོང་ཞེས་ལན་བརྒྱབས།
ཨ་ནན་དྷ་མོ་ཡེས་ཀྱིས་མགོ་གཡུག་བཞིན་དུ། མ་རེད། མཱོ་ཧེམ། ཁྱོད་
ཀྱིས་ཏན་ཏན་ཁོ་ལ་འགལ་འཛོལ་གྱི་ནོར་འཁྲུལ་ཞིག་བཟོ་བཞིན་འདུག དེ་
ངས་ཁྱོད་ལ་ཏན་ཏན་ཚོད་དཔག་བྱེད་ཐུབ་རྒྱུ་རེད། ཅེས་སྨྲས།
མཱོ་ཧེམ་གྱིས་ནང་ཚགས་ཀྱི་སྒོ་ནས། ང་ཅི་འདྲའི་གླེན་ཞིང་རིག་པ་རྟུལ་
བོ་ཞིག་ཡིན་ནའང་། ཁོའི་ཕྱི་གསལ་ནང་གསལ་གྱི་སྐད་ཆ་དེའི་དོན་གོ་ཐུབ
པའི་ལོ་ཚོད་དུ་ང་སླེབས་ཡོད་པ་རེད། དེའི་ཐོག་ལ་ངས་ཏན་ཏན་ང་རང་ཉིད་
ལ་གདེང་འཇོག་བྱེད་ཐུབ་པ་ཡོད། ཅེས་སྨྲས།
ཨ་ནན་དྷ་མོ་ཡེས་ཀྱིས། ངའི་བུ། ཁྱོད་ཀྱིས་ང་ལ་ཁོང་ཁྲོ་ཟ་རྒྱ་ཡིན
པ་ངས་ཤེས་ཀྱིན་ཡོད། འོན་ཀྱང་ངས་ཁྱོད་རང་གནད་དོན་འདིའི་ཐོག་ལ་དཀའ་
རྙོག་ཁོ་ན་བཟོ་རུ་འགྲོ་རྒྱུ་ཡིན་པ་ཤེས་ཀྱིན་འདུག ཅེས་བཤད།
-740-

མོ་ཧེམ་གྱིས་སྒམ་ནན་གྱི་གདོང་མདོག་བསྟན་ཏེ། གལ་ཏེ་ཁྱོད་ལ་གནད་
དོན་འདིའི་ཐོག་ལ་དཀའ་རྙོག་བཟོ་འདོད་ཡོད་ན། དེ་རྗེས་བྱ་བ་འདིའི་ཐོག་
ལ་དཀའ་རྙོག་ཡོང་རྒྱུ་ཡིན་པ་དེ་བཤད་མི་དགོས་པ་ཞིག་རེད། ཅེས་སྨྲས།
ཨ་ནན་དྷ་མོ་ཡེས་ཀྱིས། མཱོ་ཧེམ། ཁྱོད་ཀྱིས་ང་ལ་སྐད་ཆ་གང་བཤད་པ་
དེ་གནད་དོན་ཅི་ཞིག་ཡིན་ནའང་འདྲ། ངས་ཁྱོད་ཀྱི་སྐད་ཆ་ལ་བཟོད་སྒོམ་བྱེད་
ཐུབ་ཀྱིན་ཡོད། འོན་ཀྱང་དཀའ་རྙོག་ཁོ་ན་མ་གཏོགས་འབྱུང་རྒྱུ་མེད་པའི་དོན་
རྐྱེན་ཞིག་གི་ཐོག་ལ་ངས་མོས་མཐུན་བྱེད་ཐུབ་རྒྱུ་མེད། ངས་སྐདཆ་འདི་འདྲབཤད་
པ་དེ་ཁྱོད་ཚོ་ཚང་མ་ལ་ཕན་ཐོགས་ཡོང་བའི་ཆེད་དུ་ཡིན། ཞེས་སྨྲས།
མཱོ་ཧེམ་དེབས་ཀྱང་ཡིད་མ་རང་བར་གྱུར་ཏེ། གལ་ཏེ་ཁྱོད་ཀྱིས་ང་ཚོ་ལ་ཕན་
ཐོགས་ཡོང་བའི་ཆེད་དུ་སྐད་ཆ་འདི་འདྲ་བཤད་བཞིན་ཡོད་ཅེས་པའི་སྐད་ཆ་དེ་ཁོན་
མཚམས་བཞག་པ་ཡིན་ན། ང་རང་ཚོའི་དོན་དག་དེ་ང་རང་ཚོའི་ངོས་ནས་ཐག་གཅོད་
བྱེད་ཆོག་གི་རེད། ཁྱོད་ཀྱིས་དཀའ་སྡུག་གི་རྒྱུ་རྐྱེན་བཤད་པ་དེ་ཚོལ་གཏན་ནས་ཉན་
གྱིན་མི་འདུག གཅིག་བྱས་ན་དེ་ཕུགས་བསམ་གྱི་མཐའ་མའི་དུས་སྐབས་སུ་ཡག་
ཤོས་ཡིན་ཡང་སྲིད་པ་ཞིག་རེད། འོན་ཀྱང་ང་ཚོ་ཚང་མ་ལ་ཕན་ཐོགས་ཤོས་གང
ཡིན་པ་དེའི་གནད་དོན་དེ་སོ་ཤིས་མོས་ཀེཀས་ཀྱིས་བདེ་འཇགས་ཀྱི་ངང་ནས་གཉེན་སྒྲིག་
བྱེད་རག་པར་དུ་ཕར་བཞག་ན་དེ་ལ་གནད་དོན་ག་རེ་འདུག་གམ། ཞེས་སྨྲས།
སྐད་ཆ་དེ་ལ་ཨ་ནན་དྷ་མོ་ཡེས་ཀྱིས་ལན་གང་ཡང་མ་བརྒྱབས། མོས་
དབུགས་རིང་གི་རྒྱུ་བ་ཤུགས་ཆེན་པོ་ཞིག་འཐེན་བཞིན་པའི་སྐབས་སུ་མོ་ཧེམ་
གྱིས་རང་གི་ཨམ་ཁུག་ནང་ནས་ཁ་མུར་ལོ་མའི་སྒམ་ཆུང་དེ་བླངས་ནས་ཁ་མུར་
ལོ་མ་ལྡད་བཞིན་དུ་ཕྱི་ལ་ཐོན།། །།
- 741-

ལེའུ་ཞེ་དགུ་པ།
༄༅། །ལོ་ལི་ཏཱ་ཕེ་རེ་ཤུ་བྷ་བྷུ་ཡི་འཁྲིས་སུ་ཕྱིན་པའི་སྐབས་སུ། ཨ་ཕ།
ང་ཚོ་བྷ་རཱ་མོ་ཡིན་པའི་རྒྱུ་མཚན་ལ་བརྟེན་ནས་ཧིན་དྷུབུ་མོ་རྣམས་ང་ཚོས་སློབ་ཁྲིད་
བྱས་པ་ལ་ཉན་དུ་ཡོང་གི་མི་འདུག དེར་བརྟེན་ངའི་སེམས་ལ་གལ་ཏེ་ང་ཚོ་ལ་ཧིན་
དྷུ་པའི་མི་ཞིག་གིས་གནད་དོན་དེའི་ཐོག་ལ་རོགས་རམ་བྱས་པ་ཡིན་ན། ཏན་ཏན་
ང་ཚོའི་ལས་ཀ་དེའི་ཐོག་ལ་ཕན་ཐོགས་ཆེན་པོ་ཡོང་གི་རེད་བསམ་གྱིན་འདུག ཨ་
ཕ་ཁྱོད་ལ་དེའི་ཐོག་ལ་བསམ་ཚུལ་ག་རེ་ཡོད་དམ། ཞེས་དྲིས།
ཕེ་རེ་ཤུ་བྷ་བྷ་ཡིས། ཧིན་དྷུ་པའི་སྤྱི་ཚོགས་ཁྲོད་ནས་ཁྱོད་ལ་མི་སུ་ཞིག་
རག་གི་ཡོད་དམ། ཞེས་དྲིས།
ལོ་ལི་ཏཱ་ཡིས་རང་གི་ཨ་ཕ་ལ་བྷི་ནོ་ཡི་མིང་དེ་དཀའ་ངལ་ཆེ་བའི་བྱ་བ་འདིའི་
ཐད་ལ་བརྗོད་རྒྱུའི་ཐོག་ལ་གྲ་སྒྲིག་ཨང་གསར་བྱས་ཏེ་ཡོད་ནའང་། ནམ་ཞིག་
གནད་དོན་དེའི་ཐོག་ལ་དངོས་སུ་སླེབས་དུས་མོ་ལ་གློ་བུར་དུ་ངོ་ཚ་དང་འཚེར་
སྣང་གི་ཚོར་བ་ཞིག་སྐྱེས། གང་ལྟར་མོས་འབད་བརྩོན་ཤུགས་ཆེན་པོ་བྱས་
-742-

ཏེ། ག་རེ་བྱས་ནས་དེ་དེ་འདྲའི་དཀའ་ངལ་ཆེན་པོ་ཞིག་རེད་དམ། འདིར་
འོས་ཤིང་འཚམས་པའི་མི་ཧ་ཅང་མང་པོ་འདུག དཔེར་ན། བྷི་ནོ་བྷ་བྷུ་དང༌།
གཞན་ཡང་་་། ཞེས་བཤད།
འདིར་མོས་གཞན་ཡང་ཞེས་པའི་ཚིག་གཅིག་བེད་སྤྱོད་བཏང་བ་དེ་ནི་
མང་དྲགས་ཤིང་དགོས་མེད་ཀྱི་ཚིག་ཁོ་ན་ཞིག་རེད། དོན་དངོས་སུ། གཞན་
ཡང་། ཞེས་པའི་ཚིག་དེ་ཕངས་སེམས་མེད་པའི་སྒོ་ནས་རང་སྣང་གང་དྲན་
དུ་བེད་སྤྱོད་བཏང་བ་ཞིག་དང༌། མོའི་ཚིག་གི་བརྗོད་པ་དེ་བརྗོད་བྱ་ཡོངས་
སུ་མ་རྫོགས་པའི་ཁྲོད་དུ་ལུས་ཡོད་པ་ཞིག་རེད།
ཕེ་རེ་ཤུ་བྷ་བྷུ་ཡིས་སྐད་ཤུགས་ཆེན་པོ་དང་བཅས། བྷི་ནོ། འོན་ཀྱང་བྷི་ནོ་
ཡིས་དེ་ལ་མོས་མཐུན་ངོས་ལེན་ག་རེ་བྱས་ནས་བྱེད་ཀྱིན་རེད་དམ། ཞེས་སྨྲས།
ལོའི་ཏཱ་ཡི་སྤོབས་པ་དེ་སྐད་ཆ་འདི་མུར་རྫོག་བྱེད་རྒྱུའི་མཚམས་སུ་སླེབས།
བྷི་ནོ་བྷ་བྷུ་ཡིས་དེ་ལ་མོས་མཐུན་བྱེད་རྒྱུ་མ་རེད་དམ། ཁོས་ལོ་ལི་ཏཱ་ལ་མ་མཐའ་
ཡང་ཁོ་ལ་མོས་མཐུན་ངོས་ལེན་བྱེད་འཇུག་རྒྱུའི་སྟོབས་ཤུགས་ཀྱི་ནུས་པ་ཞིག་
ཡོད་པ་ཤེས་ཀྱིན་མེད་པ་རེད་དམ། དེར་བརྟེན་མོས་ཁོས་འདི་ལ་མོས་མཐུན་
ངོས་ལེན་མི་བྱེད་དགོས་པའི་རྒྱུ་མཚན་གང་ཡང་མི་འདུག ཅེས་སྨྲས།
དུས་ཡུན་ཅུང་ཟད་ཅིག་ལ་ཕེ་རེ་ཤུ་བྷ་བྷ་ཁུ་སིམ་མེར་བསྡད་ཅིང་། དེ་
རྗེས་ཁོས། ནམ་ཞིག་བྷི་ནོ་ཡིས་འདིའི་ཐོག་ལ་ཕྱོགས་ཡོངས་ནས་བསམ་གཞིག་
བྱས་ཚེ། ཁོས་གནད་དོན་འདིའི་ཐོག་ལ་རོགས་རམ་བྱེད་རྒྱུ་ནམ་ཡང་ཁས་
ལེན་རྒྱུ་མ་རེད། ཅེས་བཤད།
ལོ་ལི་ཏཱ་ཡི་ངོ་གདོང་ཡོངས་སུ་དམར་པོ་གུར་བ་དང་ཆབས་ཅིག་མོའི་ནཱ་རས་
-743-

ཀྱི་སྣེ་མོར་བཏགས་པའི་ལྡེ་མིག་གི་ཆུན་པོ་རྣམས་ཀྱི་སྒྲ་ཁྲོལ་ཁྲོལ་དང་ཧྲག་ཧྲག་བྱེད་
རྒྱུའི་འགོ་བཙུགས། ཕེ་རེ་ཤུ་བྷ་བྷུ་ཡིས་ཁོས་བུ་མོའི་ངོ་གདོང་གི་སུན་སྣང་ལ་བལྟས་
པ་དང་འབྲེལ་ཁོའི་སྙིང་ལ་མི་བདེ་བའི་ཟུག་རྔུ་སྐྱེ་རྒྱུའི་འགོ་ཚུགས། འོན་ཀྱང་ཁོའི་
སེམས་ལ་མོ་ལ་སེམས་གསོ་བྱེད་པའི་སྐད་ཆ་གཅིག་ཀྱང་འཁོར་མ་ཐུབ།
དེ་རྗེས་དུས་ཡུན་ཅུང་ཟད་ཅིག་སོང་བའི་མཚམས་སུ། ལོ་ལི་ཏཱ་ཡིས་
ག་ལེར་བྱས་ཏེ་མགོ་བོ་ཡར་བཀྱགས་ནས། དེས་ན། ཨ་ཕ། ང་ཚོའི་སློབ་
གྲྭ་དེ་མུ་མཐུད་ནས་མཇུག་སྐྱོང་བྱེད་རྒྱུ་དེ་མི་སྲིད་པ་ཞིག་རེད་དམ། ཞེས་སྨྲས།
ཕེ་རེ་ཤུ་བྷ་བྷུ་ཡིས། ངས་བལྟས་ན་ད་ལྟའི་དུས་ཚོད་ལ་དེ་ཚོ་ཚང་མ་ཧ་
ཅང་གི་དཀའ་ཁག་ཆེན་པོ་ཞིག་རེད། ཅེས་སྨྲས།
ལོ་ལི་ཏཱ་ཡིས། གལ་ཏེ་ཁྱོད་ཀྱིས་དེའི་ཐོག་ལ་འདོད་པ་མེད་པའི་སྐྱོན་
བརྗོད་ཀྱི་རིགས་བྱས་པ་ཡིན་ན། དེ་རྗེས་དེ་འགྲུབ་ཐབས་མེད་པ་ཞིག་རེད
ཅེས་སྨྲས། ལོ་ལི་ཏཱ་ལ་མཚོན་ན་མཐའ་མཇུག་ཏུ་སླེབས་པའི་སྐབས་སུ་ཁ་མི་
གྲགས་པའི་ནོར་འཁྲུལ་ལ་ངོས་ལེན་བྱེད་རྒྱུ་དེ་ལས་ལྷག་པའི་སེམས་ཀྱི་ཟུག་གཟེར་
གང་ཡང་མེད་པ་ཞིག་རེད། གང་ཡིན་ཟེར་ན། མོ་དེ་ལྟར་དུ་བསྡད་ན་ཧ་
རན་བྷ་བྷུ་ལ་རྒྱལ་ཁ་འཐོབ་རྒྱུ་ཡིན་པའི་རྒྱུ་མཚན་གྱིས་རེད། མོ་ལ་མཚོན་ན་
མོ་རང་ཉིད་ཀྱི་ཨ་ཕ་ལས་གཞན་སྐྱེ་བོ་སུ་ཞིག་གི་བཀའ་ཁྱབ་དང་བཀོད་འདོམ་
ལ་བརྟེན་ནས་རང་གི་དམིགས་ཡུལ་ཕྱིར་འཐེན་རྒྱག་རྒྱུའི་ཐོག་ལ་འདོད་པ་སྐད་
ཅིག་ཙམ་ལ་ཡང་མེད་པ་ཞིག་ཡིན་པར་མ་ཟད། མོ་རང་ཉིད་ཀྱི་ངོས་ནས་བཤད་
ན་སྐྱེ་བོ་གཞན་གྱི་བློ་ངོར་འབབ་མི་འབབ་ཀྱི་གནད་དོན་ཐོག་ལ་སྐྲག་སྣང་གཏན་
ནས་མེད་པ་ཞིག་རེད། འོན་ཀྱང་མོས་བྱ་བ་གང་རུང་ཞིག་ནོར་འཁྲུལ་གྱི་གནས་
-744-

སུ་ཡོད་པ་ལ་བཟོད་བསྲན་ངང་རིང་བྱེད་ཐུབ་པ་ཞིག་རེད་དམ། དེར་བརྟེན་
མོ་ཁུ་སིམ་མེར་ཡར་ལངས་ནས་ཕྱི་ལ་ཐོན།
ནམ་ཞིག་མོ་རང་ཉིད་ཀྱི་ཁང་མིག་ནང་དུ་འབྱོར་བའི་ཚེ། མོ་ལ་ཡི་གེ་
ཞིག་འབྱོར་ཡོད་པ་མོའི་ལག་ཏུ་སོན། བཏང་ཡིག་དེའི་ཡིག་གཟུགས་ལ་བརྟེན་
ནས་མོས་ཡི་གེ་གཏོང་མཁན་དེ་མོ་རང་ཉིད་ཀྱི་སློབ་གྲོགས་རྙིང་པ་མིང་ལ་ཤཱ་
ལཱ་བྷ་ལཱ་ཞེས་འབོད་པ་དེ་ཡིན་པ་ངོས་ཟིན། བུ་མོ་དེ་ནི་ད་ལྟ་གཉེན་སྒྲིག་
ཟིན་ནས་བྷན་ཁོས་ཕོར་ལ་བསྡད་ཡོད་པ་ཞིག་རེད། ཡི་གེ་དེའི་ནང་ལ་མོས་
བྲིས་ཡོད་པ་ནི། ངས་ཁྱོད་ཀྱི་ཕྱོགས་ཀྱི་གནས་ཚུལ་མང་པོ་ཞིག་གོ་བ་དང་།
དཀྲོག་རྐྱེན་དེ་དག་ལ་བརྟེན་ནས་ངའི་སེམས་པ་དེ་ལྷིང་འཇགས་གཏན་ནས་
མེད་པའི་ཡུལ་ཞིག་ཏུ་གྱུར། དེར་བརྟེན་ངས་ཁྱོད་ལ་དེའི་སྐོར་གྱི་གནས་ཚུལ་
ཞིག་འབྲི་རྒྱུའི་ཕྱོགས་ལ་དུས་ཡུན་རིང་པོ་ཞིག་ལ་བསམ་གཞིག་བྱས་པ་ཡིན།
འོན་ཀྱང་ང་ལ་ཡི་གེ་འབྲི་རྒྱུའི་དུས་ཚོད་དང་ཁོམ་ལོང་གཏན་ནས་མ་བྱུང༌། དེ་
ལྟ་ནའང་ཁ་རྩང་ང་ལ་མི་ཞིག་གིས་ཡི་གེ་ཞིག་བཏང་འདུག ཁོའི་མིང་ངས་
འདིར་བརྗོད་རྒྱུ་མིན། ཡི་གེ་དེའི་ནང་ལ་ཁྱོད་ཀྱི་སྐོར་གྱི་གནས་ཚུལ་མང་པོ་
ཞིག་བྲིས་འདུག་པ་དང༌། དེས་ང་མགོ་འཐོམས་ཏེ་ངག་སྨྲ་མི་ཐུབ་པའི་གནས་
སུ་བསྐྱལ། དངོས་གནས་བྱས་པ་ཡིན་ན་ང་ལ་ཡི་གེ་སྐུར་མཁན་དེ་བློ་གཏད་
བཅོལ་ཆོག་པའི་མིའི་ཁྱད་ཆོས་ལྡན་པ་ཞིག་མིན་པར་བརྟེན། ངས་གནས་ཚུལ་
དེ་ལ་ཡིད་ཆེས་དང་ངོས་ལེན་ཧ་ལམ་བྱེད་མི་སྲིད་པ་ཞིག་རེད། འོན་ཀྱང་དོན་
དངོས་སུ་ཁྱོད་ཀྱིས་ཧིན་དྷུ་པའི་ན་གཞོན་ཞིག་དང་ལྷན་དུ་གཉེན་སྒྲིག་བྱེད་རྒྱུའི་
ཐོག་ལ་བསམ་གཞིག་བྱེད་ཀྱིན་ཡོད་པ་དེ་བདེན་པ་རེད་དམ། གལ་ཏེ་དེ་བདེན་
-745-

པ་ཡིན་ན། དེ་ཚོ་ཚང་མ་་་། ཞེས་བཀོད་ཡོད་པ་ཞིག་རེད།
ལོ་ལི་ཏཱ་ལ་ཁྲོ་སེམས་ཀྱི་ཞེ་སྡང་དྲག་ཏུ་ལངས་པ་དང་ཆབས་ཅིག་སྐད་ཅིག་
གཅིག་ལ་ཡང་ནར་འགྱང་མ་བྱས་པར་མར་བསྡད་དེ་མོའི་དྲི་བ་ལ་ལན་འབྲི་རྒྱུའི་
འགོ་བཙུགས། དྲི་བའི་ལན་ནི་གཤམ་འོག་ཏུ་འབྱུང་བའི་སྐད་ཆ་རྣམས་རེད།
ཁྱོད་ཀྱིས་ང་ལ་གནས་ཚུལ་དེ་དག་བདེན་པ་རེད་དམ་མ་རེད་ཅེས་དྲིས་པའི་
སྐད་ཆ་དེས། ང་ཧ་ལས་ཤིང་ཧོན་འཐོར་དུ་བཅུག་སོང་། གལ་ཏེ་ཁྱོད་ལ་ཡིད་
ཆེས་གདེང་ཚོད་ཅུང་ཟད་ཅིག་ཡོད་ན། བྷ་རཱ་མོ་ཡི་ཚོགས་པའི་ཚོགས་མི་ཞིག་
གིས་སྤེལ་བའི་འཁྲུལ་མེད་ཀྱི་གཏམ་བཤད་དེ་ལ་སོམ་ཉི་སྐྱེས་ཏེ། དོན་མེད་ཀྱི་ཉམས་
ཚོད་ལེན་དགོས་པ་ག་རེ་འདུག་གམ། ད་དུང་དེ་ལས་ཀྱང་ཧང་སང་དགོས་པ་
ཞིག་ལ་ཁྱོད་ཀྱིས་ངས་ཧིན་དྷུ་པ་ཞིག་དང་ལྷན་དུ་གཉེན་སྒྲིག་བྱེད་རྒྱུ་གཞིར་བཟུང་
བ་ལྟ་བུ་ཞིག་བྱས་ཏེ། དེ་ལ་ཧང་སང་སང་བྱས་ཏེ་སྐད་ཆ་བཤད་དགོས་དོན་དེ་
ཅི་ཞིག་རེད་དམ། འོན་ཀྱང་ངས་ཁྱོད་ལ་ཁ་ཚོན་བཅད་དེ་བཤད་ཐུབ་པ་ཞིག་ལ་
བྷ་རཱ་མོ་ཡི་ཚོགས་པའི་ནང་དུ་ཏན་ཏན་སྙན་གྲགས་ཆེ་བའི་གཞོན་སྐྱེས་ཆོས་དང་
དགེ་སེམས་ཆེ་བ་དེ་འདྲ་ཡོད་པ་གདོན་མི་ཟ་ནའང་། དེ་ཚོ་དང་ལྷན་དུ་གཉེན་སྒྲིག་
བྱེད་རྒྱུའིབསམ་ཚུལ་ཙམ་ཡིད་ལ་འཁོར་ནའང་དེས་ངའི་ལུས་སེམས་ཧྲིལ་པོ་དངངས
སྐྲག་གིས་ཁེངས་པར་བྱེད་ཀྱིན་འདུག ངས་ཧིན་རྡུཔའི་གཞོན་སྐྱེས་ཕོ་སར་གཅིག་
གཉིས་ཤིག་ངོ་ཤེས་ཀྱིན་ཡོད། བྷ་རཱ་མོ་ཡི་བུ་མོ་སུ་ཞིག་གིས་ཁོ་ཚོ་དང་ལྷན་ཏུ་གཉེན་
སྒྲིག་བྱེད་རྒྱུའི་གོ་སྐབས་བྱུང་ན། དེ་ནི་ཁོང་ཚོས་སྤོབས་པ་བྱེད་ཆོག་པའི་གནད་
དོན་ཞིག་རེད་བསམ་གྱིན་ཡོད། ད་ལམ་དེ་ཙམ་ཞིག་མ་གཏོགས་དམིགས་བསལ་
གྱི་སྐད་ཆ་གང་ཡང་ང་ལ་བཤད་རྒྱུ་མེད། ཅེས་བྲིས།
-746-

ཕོརེ་ཤུབྷ་བྷུཡི་ཕྱོགས་ནས་བཤད་ན།ཉི་མ་དེ་ལ་ཁོས་རང་གི་ལས་ཀ་ཐམས་
ཅད་བསམ་ཡུལ་ལས་བརྗེད་པར་བྱས་ཏེ་དུས་ཡུན་རིང་པོ་ཞིག་གི་ཁྲོད་དུ་བསམ་
བློའི་རྟོག་འཆར་སྣ་ཚོགས་ཤིག་གི་ཁྲོད་དུ་ཞུགས། དེ་རྗེས་མཐའ་མཇུག་ཏུ་ཁོ་སུའུ
ཆར་རས་ཐ་ཡི་ནང་ལ་ཕྱིན་ཞིང་། ཁོའི་གདོང་གི་རྣམ་འགྱུར་ལ་དཀའ་རྙོག་གི་
རྣམ་པ་ཤུགས་ཆེར་མངོན་ཡོད་པ་དེ་མོས་མཐོང་ཚེ། མོ་ལ་གློ་བུར་དུ་འཇིགས་སྣང་
གི་དངངས་སྐྲག་ཅིག་སྐྱེས། མོས་ཁོའི་གདོང་གི་རྣམ་འགྱུར་ལ་དཀའ་རྙོག་གི་རྣམ་
པ་ཆེས་ཆེར་མངོན་པ་དེའི་རྒྱུ་རྐྱེན་གསལ་པོ་ཤེས་ཡོད་པ་ཞིག་རེད། གང་ཡིན་
ཟེར་ན་མོ་རང་ཉིད་ཀྱིས་ཀྱང་གནད་དོན་དེའི་ཕྱོགས་ཀྱི་དཀའ་ངལ་ཐོག་ལ་ཉིན་ཤས་
རིང་དུ་བསམ་གཞིག་བྱས་ནས་ཡོད་པའི་རྒྱུ་མཚན་གྱིས་རེད།
ཕེ་རེ་ཤུ་བྷ་བྷུ་སུའུ་ཆར་རས་ཐ་དང་ལྷན་ཏུ་མོའི་ཁེར་རྐྱང་གི་ཁང་མིག་
ནང་དུ་ཕྱིན་ནས་དེར་མར་བསྡད་པ་དང་མཉམ་དུ་ངག་ནས། ཨ་མ་དེང་སང
ལོ་ལི་ཏཱ་ཡི་ཕྱོགས་ལ་ཛ་དྲག་གི་སྒོནས་བསམ་གཞིག་བྱེད་རྒྱུའི་མཚམས་སུ་སླེབས་
འདུག ཅེས་སྨྲས།
སུའུ་ཆར་རས་ཐ་ཡིས་ཁོའི་མདུན་ཕྱོགས་སུ་ཞི་འཇམ་གྱི་སྒོ་ནས་གཅིག་
བལྟས་ཏེ། ཨ་ཕ། དེ་ངས་ཤེས་ཀྱིན་ཡོད། ཅེས་ལན་བརྒྱབས།
ཕེ་རེ་ཤུ་བྷ་བྷུ་ཡིས། ངས་ང་ཚོའི་སྤྱི་ཚོགས་ཀྱི་ནང་ལ་དཀྲོག་གཏམ་ག་
རེ་འབྱུང་གི་ཡོད་པ་དེ་ལ་བསམ་བློ་གཏོང་གི་མེད། ངས་ལོ་ལི་ཏཱ་ཡི་ཕྱོགས་ལ་
རེ་དོགས་མ་ཆོད་པའི་བསམ་གཞིག་ནན་པོ་ཞིག་་་་ཅེས་ཕེ་རེ་ཤུ་བྷ་བྷུ་སོམ་ཉིའི་
ཐེ་ཚོམ་གྱི་ཀློང་དུ་ཚུད་ནས་ཡོད་པ་མཐོང་སྐབས། སུའུ་ཆར་རས་ཐ་ཡིས་རང་
གི་སེམས་ཀྱི་ནང་དུ་ག་རེ་ཡོད་པ་དེ་འགྲེལ་བཤད་རྒྱག་རྒྱུའི་འབད་བརྩོན་བྱས་
-747-

ཏེ་ངག་ནས། ནམ་རྒྱུན་ཡིན་ན་ལོ་ལི་ཏཱ་ཡི་སེམས་ཀྱི་ནང་དུ་ག་རེ་ཡོད་ན་དེ་
ཚོ་ཚང་མ་ཕྱི་གསལ་ནང་གསལ་བྱས་ཏེ། རེ་དོགས་མེད་པར་ང་ལ་བཤད་བཞིན་
ཡོད། འོན་ཀྱང་ཉེ་ཆར་ནས་བཟུང་མོས་ཧ་ཅང་གི་ཁ་གསངས་པོ་རང་བྱེད་
ཀྱིན་མེད་པའི་དོ་སྣང་བྱུང་། ངས་ཏན་ཏན་གསལ་པོ་ཤེས་པ་ཞིག་ལ་ཞེས་སྨྲ་
བཞིན་པའི་སྐབས་སུ་ཕེ་རེ་ཤུ་བྷ་བྷུ་ཡིས་མོའི་སྐད་ཆའི་འཕྲོ་བཅད་དེ།
ལོ་ལི་ཏཱ་ཡི་སེམས་ཀྱི་ནང་དུ་དེ་ལྟ་བུའི་རང་བཞིན་ལྷན་སྐྱེས་ཀྱི་དཀའ་ངལ་
ཞིག་བྱུང་ཡོད་པ་དེ་ནི། རང་བཞིན་གྱི་ཆོས་ཉིད་ལྟ་བུ་ཞིག་རེད། འོན་ཀྱང་མོ་
ལ་མཚོན་ན་མོ་རང་ཉིད་ལ་ཡང་ངོས་ལེན་བྱེད་འཇུག་རྒྱུའི་འདོད་པ་མེད་པ་ཞིག་
རེད། དེར་བརྟེན་ངས་མོ་ལ་ག་རེ་ཞིག་བཤད་ན་འགྲིག་གམ་སྙམ་ནས་ང་དེའི་ཐོག་
ལ་མགོ་འཐོམ་གྱིན་འདུག ཁྱོད་ཀྱིས་བལྟས་ན་ག་རེ་བྱས་ན་ཡག་པོ་འདུག་གམ།
ངས་བྷི་ནོ་ལ་ང་ཚོའི་ནང་ལ་རང་འདོད་ལྟར་དུ་འགྲོ་འོང་བྱེད་བཅུག་པ་དེས་མོ་ལ་
ཕོག་ཐུག་དང་གནོད་སྐྱོན་བཏང་བ་འདྲ་ཨེ་ཡིན། ཞེས་སྨྲས།
སུའུ་ཆར་རས་ཐ་ཡིས། ཨ་ཕ། བྷི་ནོ་བྷ་བྷུ་ལ་སྐྱོན་དང་ནོར་འཁྲུལ་
གྱི་རིགས་གང་ཡང་མེད་པ་དེ་ཁྱོད་རང་ཉིད་ཀྱིས་ཤེས་གསལ་ལྟར་རེད། ཁོའི་
ལྷན་སྐྱེས་ཀྱི་རང་གཤིས་དེ་དངོས་གནས་སྐྱོན་དང་ནོར་འཁྲུལ་གྱིས་མ་གོས་པ་
ཞིག་རེད། ངས་ང་ཚོའི་སྤྱི་ཚོགས་ཀྱི་ཁྲོད་ནས་ང་ཚོས་ངོ་ཤེས་པའི་མི་ཤེས་ཡོན་
ཅན་རྣམས་ཀྱི་ཁྲོད་ནས་ཁོའི་ལྷན་སྐྱེས་ཀྱི་རང་གཤིས་ལྟ་བུ་ཡོད་པའི་མི་ཧ་ཅང་
ཉུང་ཉུང་ཞིག་མ་གཏོགས་མཐོང་མ་མྱོང་། ཞེས་སྨྲས།
ཕ་རེ་ཤུ་བྷ་བྷུ་ཡིས་མོས་བཤད་པའི་སྐད་ཆ་ལ་འདོད་མོས་ཤུགས་དྲག་པོའི་
སྒོ་ནས། ཁྱོད་རང་བདེན་པ་རེད། རཱ་དྷ། ཁྱོད་རང་དངོས་གནས་བདེན་པ་
—748—

རེད། ཅེས་སྐད་ཤུགས་ཆེན་པོའི་སྒོ་ནས་བརྗོད་ཅིང༌། དེ་ནི་ཁོས་དྲང་བདེན་གྱི་
གནས་ཚུལ་གསར་བ་ཞིག་གསར་དུ་ངོས་ཟིན་པ་ལྟ་བུ་ཞིག་རེད། དེར་བརྟེན་ཁོའི་
ངག་ནས། ཁོའི་རང་གཤིས་ཀྱི་ཡ་རབས་བཟང་སྤྱོད་ང་ཚོའི་སེམས་ལ་འཇོག་
དགོས་པ་ཞིག་དང་། དེ་ནི་དཀོན་མཆོག་གིས་ཀྱང་གང་དུ་གཟིགས་རྟོགས་གནང་
བའི་ཡུལ་རང་རེད། རྒྱུ་མཚན་དེ་འདྲ་ཡིན་དུས་བྷི་ནོ་ནི་དངོས་གནས་མི་ཡ་རབས་
ཚད་ལྡན་ཞིག་ཡིན་པ་དེའི་ཐོག་ལ་ང་ཚོས་ནོར་འཁྲུལ་གང་ཡང་བྱས་མེད་པ་དེ་ནི་
དཀོན་མཆོག་གི་བཀའ་དྲིན་ཡིན་པར་བརྟེན། དཀོན་མཆོག་ལ་ང་ཚོས་དེའི་ཆེད་
དུ་ཐུགས་རྗེ་ཆེ་ངེས་པར་དུ་ཞུ་དགོས་པ་ཞིག་རེད། ཅེས་སྨྲས།
ཕེ་རེ་ཤུ་བྷ་བྷུ་ལ་སླར་ཡང་དབུགས་ཀྱི་ངལ་གསོ་ཞིག་རང་དབང་གིས་ཐོབ་
པར་བརྟེན། ཁོའི་སེམས་ལ་རང་ཉིད་རྙི་ཐག་གི་དྲ་རྒྱ་ཞིག་ལས་གློ་བུར་དུ་
གློད་དཀྲོལ་ཐོབ་བཅུག་པ་ལྟ་བུའི་ཚོར་འདུ་སྐྱེས། ཁོས་ནམ་ཡང་ཁོ་རང་ཉིད་
ཀྱི་དཀོན་མཆོག་གི་ཐུགས་ལ་མི་འབབ་པའི་ཕོག་ཐུག་གཏོང་མྱོང་མེད་པ་དང་
ཁོ་རང་ཉིད་ཀྱི་ངོས་ནས་རྟག་ཏུ་མིའི་ནང་གི་དོན་དམ་གྱི་བཟང་སྤྱོད་དེ་དཀོན་
མཆོག་གི་དབྱེ་འབྱེད་དང་བདེན་རྫུན་གྱི་སྲང་ལ་འཇལ་བཞིན་ཡོད་པའི་ཡིད་
ཆེས་དང་ངོས་ལེན་བྱེད་ཀྱིན་ཡོད་པར་བརྟེན། རང་ཉིད་ཀྱི་སྤྱི་ཚོགས་ཀྱི་ཕྱོགས་
ལ་ཆགས་སྡང་གི་ཞེན་པ་སྐྱེས་ཏེ། གཞན་ལ་མི་བདེན་རྫུན་སྒྲིག་བྱས་ཏེ་མགོ་
སྐོར་གྱི་རྒྱ་རྡོ་རྣམས་ཕན་ཚུན་བསྲེ་སྦྱོར་དང་བརྗེ་རེས་གཏད་ནས་བྱེད་མྱོང་མེད་
པ་ཞིག་རེད། ཁོ་རང་ཉིད་རང་ཉིད་ལ་ཡ་མཚན་ཞིང་ཧ་ལས་བཞིན་ཡོད་པ་
ནི། དུས་ཡུན་ཆེས་རིང་པོ་ཞིག་གི་རིང་ལ་ཁ་ཡོད་ངོ་ཐོག་གི་བདེན་པ་ཞིག་ཁོ་
རང་ཉིད་ལ་ར་མ་འཕྲོད་པར་ལུས་པར་བརྟེན། དེས་ཁོ་ལ་དཀའ་སྡུག་གི་ཚོར་
749-

བ་ཆེས་མང་པོ་ཞིག་སྤྲད་ཡོད་པ་ཞིག་རེད། དེར་བརྟེན་ཁོས་རང་གི་ལག་པ་
སུའུ་ཆར་རས་ཐ་ཡི་མགོ་ལ་བཞག་སྟེ། དེ་རིང་ངས་ཁྱོད་ཀྱི་ཕྱོགས་ནས་བསླབ་
བྱའི་སློབ་ཚན་ཞིག་ཤེས་སོང་། ཞེས་སྨྲས།
སུའུ་ཆར་རས་ཐ་ཡིས་དེ་མ་ཐག་ཏུ་ཁོའི་ཞབས་ཀྱི་རྡུལ་ལ་ལག་པས་
གཏུགས་ཏེ། སྐད་ཤུགས་ཆེན་པོ་དང་བཅས། མ་རེད། མ་རེད། ཨ་ཕ།
ཁྱོད་ཀྱིས་ག་རེ་གསུང་གི་ཡོད་དམ། ཞེས་སྨྲས།
ཕེ་རེ་ཤུ་བྷ་བྷུ་ཡིས། ཆོས་ལུགས་གྲུབ་མཐའི་དབྱེ་འབྱེད་ཀྱི་ལྟ་ཕྱོགས་དེ་ནི།
མི་རྣམས་ལ་ཁ་ཡོད་ལག་ཡོད་ཀྱི་དངོས་དོན་བདེནཔ་དེ་ཡོངས་སུ་བརྗེད་འཇུག་པར་
བྱེད་པའི་བདག་ཉིད་ཅན་ཞིག་རེད། འགྲོ་བ་མི་ནི་དུས་རྟག་ཏུ་འགྲོ་བ་མི་རང་རེད།
དེས་འགྲོ་བ་མི་ཡི་སྤྱི་ཚོགས་ཀྱི་ཁྲོད་དུ་ཆུ་ཀླུང་དྲག་པོའི་རྦ་རླབས་དྲག་ཏུ་འཁྲུགས་
པ་ལྟ་བུའི་རིགས་ཤིག་བསྐྲུན་ནས་ཧིན་དྷུ་དང་བྷ་རཱ་མོ་གཉིས་ཀྱི་བར་ལ་ཁྱད་པར་
དབྱེ་འབྱེད་བྱེད་ཀྱིན་ཡོད་པར་མ་ཟད། ཆོས་ལུགས་དང་གྲུབ་མཐའི་དབྱེ་འབྱེད་
ལ་དགའ་བའི་ཕྱོགས་རིས་ཅན་གྱི་སྐྱེ་བོ་རྣམས་ཀྱིས་གྲུབ་མཐའི་དབྱེ་འབྱེད་བྱེད་རྒྱུ་
དེ། འཇིག་རྟེན་གྱི་བདེན་པ་ངོ་མ་ལས་ཀྱང་ཆེས་ཤིན་ཏུ་གནད་འགག་ཆེ་ཞིང་གལ་
ཆེ་བ་ཞིག་ཏུ་ངོས་འཛིན་བྱེད་ཀྱིན་ཡོད་པ་རེད། དུས་སྐབས་འདི་ཐམས་ཅད་ཀྱི་
རིང་ལ་ང་དོན་མེད་དུ་གཡོ་རྫུན་བཅོས་མའི་རང་བཞིན་གྱི་རླུང་ནག་འཚུབ་མའི་ནང་
དུ་སྐོར་རྒྱུགས་བྱས་ཏེ་འཁོར་བསྡད་ཡོད་པ་རེད། ཅེས་བཤད།
ཕེ་རེ་ཤུ་བྷ་བྷུ་དུས་ཡུན་འཁྱུག་ཙམ་ཞིག་གི་རིང་ལ་ཁ་རོག་ཏུ་བསྡད་ཅིང་དེ་
རྗེས་གོང་གི་སྐད་ཆའི་འཕྲོབསྐྱངས་ཏེ། ལོ་ལི་ཏཱཡིས་མོ་རང་ཉིད་ཀྱི་ངོས་ནས་སེམས་
ཐག་བཅད་དེ་སློབ་གྲྭ་འཛུགས་རྒྱུ་དེ་བློས་གཏོང་ཐུབ་རྒྱུ་མེད་པར་བརྟེན། མོ་ངའི་
-750-

འཁྲིས་སུ་ཡོང་ནས་མོས་དེའི་ཐོག་ལ་བྷི་ནོ་ལ་རོགས་པ་བྱེད་རྒྱུའི་འབོད་སྐུལ་བྱས་
པ་དེ་ལ་ངས་མོས་མཐུན་ངོས་ལེན་བྱེད་དགོས་ཡོད་པ་འདྲ། ཞེས་སྨྲས།
སུའུ་ཆར་རས་ཐ་ཡིས་སྐད་ཤུགས་ཆེན་པོ་དང་བཅས། མ་རེད། མ་
རེད། ཨ་ཕ། དང་པོར་ཏོག་ཙམ་ཞིག་གི་རིང་ལ་སྒུགས་དང༌། ཞེས་སྨྲས། ལོ་
ལི་ཏཱ་ཡི་སེམས་ཀྱི་ཚོར་འདུ་དྲག་པོའི་ཟུག་རྔུ་ཡི་འཆར་སྣང་དེ་ནི། ཕེ་རེ་ཤུ་བྷ་བྷུ་
ཡིས་མོ་ལ་བྷིན་ཡི་ཕྱོགས་ནས་རོགས་སྐྱོར་འཐོབ་རྒྱུའི་བསམ་ཚུལ་གྲོས་འཆར་བཏོན
པ་དེ་ལ་སེམས་ཤུགས་བཅག་ཚེ། མོའི་སེམས་ལ་རང་གི་ཨ་ཕའི་ཕྱོགས་ནས་དེ་
ལ་རྒྱབ་སྐྱོར་འཐོབ་རྒྱུའི་རེ་ལྟོས་བཅིང་གི་ཡོད་པ་ལྟ་བུ་ཞིག་རེད། དེར་བརྟེན་མོ
ཁོའི་མདུན་ནས་ལངས་ཏེ་ཕྱིན་པ་དེས་ཁོ་ལ་སེམས་ཀྱི་དངངས་ཚབས་ཀྱི་ཟུག་རྔུ
ཤུགས་དྲག་པོ་ཞིག་སྐྱེ་བཅུག་ཡོད་པ་ཞིག་རེད། ཁོས་སེམས་ཁམས་དྭངས་ཤིང
སྙིང་སྟོབས་ལྡན་པའི་རང་གི་བུ་མོའི་བྱ་བ་དེ། སྤྱི་ཚོགས་ཀྱི་ངོས་ནས་ནོར་འཁྲུལ་
ལྟ་བུ་ཞིག་ཏུ་བརྩིས་ནས་དེ་ལ་ཁོང་ཚོས་ཁ་གཏད་ཀྱི་དམག་འཁྲུག་གི་གཡུལ་ངོ་
བཤམས་ཏེ། མོའི་ལས་ཀ་ལ་འགོག་རྐྱེན་བྱེད་ཀྱིན་ཡོད་པ་ལ་མོས་དེ་ཙམ་གྱི་དཀའ་
རྙོག་ཆེན་པོ་ཞིག་མཐོང་གི་མེད་ནའང་། དེ་ལས་ཀྱང་རང་གི་ཨ་ཕས་དུས་ནམ་
ཞིག་གི་ཚེ་དེ་ལ་འགོག་རྐྱེན་བྱས་ཏེ་ཆོག་མཆན་མ་ཐོབ་ན་དེ་མོ་ལ་དཀའ་སྡུག་གི་རྙོག་
གྲ་ཤིན་ཏུ་ཆེན་པོ་ཞིག་ཡིན་པ་གསལ་པོར་ཤེས་བཞིན་ཡོད་པ་ཞིག་རེད། རྒྱུ་མཚན་
དེ་ལ་བརྟེན་ནས་ཁོས་རང་གི་སྤྱོད་ཚུལ་དེ་གནད་དོན་དེའི་ཐོག་ལ་ངེས་པར་དུ་འགྱུར་
བ་གཏོང་འདོད་ཀྱི་འདུན་པ་ཤུགས་དྲག་པོ་སྐྱེས་ཏེ་ངག་ནས། ག་རེ་བྱས་ནས།
རཱ་དྷ། རྒྱུ་མཚན་ཅི་ཞིག་གི་ཆེད་དུ་ང་ཚོས་ཏོག་ཙམ་ཞིག་གི་རིང་ལ་སྒུག་དགོས་
རེད་དམ། ཞེས་དྲིས།

སུའུ་ཆར་རས་ཐ་ཡིས། རྒྱུ་མཚན་གང་ཡིན་ཟེར་ན། དུས་ཡུན་ཅུང་
ཟད་ཅིག་གི་རིང་ལ་ངང་སྒུག་མ་བྱས་ན། གཞན་ཨ་མ་ཏན་ཏན་ཁོང་ཁྲོ་ལང་ངེས་
རེད། ཅེས་ལན་བརྒྱབས། ཕ་རེ་ཤུ་བྷ་བྷུ་ཡིས་མོས་བཤད་པའི་སྐད་ཆ་དེ་བདེན་
པ་ཡིན་པ་གསལ་པོ་ཤེས་ནའང་ཁོས་དེ་ལ་ལན་རྒྱག་མ་ཚར་བའི་སྔོན་ལ་སཱ་ཏི་ཤ་
ནང་དུ་སླེབས་ནས་སུའུ་ཆར་རས་ཐ་ཡི་རྣབ་རུ་ཤབ་ཤུབ་ཏུ་སྐད་ཆ་ཞིག་བཤད་ཅིང་
དེ་ལ་མོས་ལན་དུ། མི་དགོས། སྐུ་ཞབས་སྐད་ཆའི་སྒམ་ཆུང་། ད་ལྟ་དུས་ཚོད་
མི་འདུག སང་ཉིད་དེ་ངེས་པར་དུ་བྱེད་ཆོག ཅེས་ལན་བརྒྱབས།
སཱ་ཏི་ཤ་ཡིས་དཔའ་འཁུམ་ཞིང་སེམས་ཞུམ་པའི་རྣམ་འགྱུར་གྱི་སྒོ་ནས་
མཆུ་ཏོ་ཙོག་ཙོག་དང་བཅས་ངོ་གནག་ནས། ཡིན་ནའང་སང་ཉིན་ང་ངེས་པར་
དུ་སློབ་གྲྭ་ལ་འགྲོ་དགོས་རེད། ཅེས་བཤད། ཕེ་རེ་ཤུ་བྷ་བྷུ་ཡིས་བྱམས་བརྩེའི་
འཛུམ་མདངས་ཤིག་གདོང་ལ་བསུས་པ་དང་ཆབས་ཅིག ག་རེ་འདུག སཱ་
ཏི་ཤ ཁྱོད་ལ་ག་རེ་དགོས་ཀྱིན་འདུག་གམ། ཞེས་དྲིས།
སུའུ་ཆར་རས་ཐ་ཡིས། ཨོ། དེ་སྭཱ་ཏི་ཤ་ཡི་་་ཞེས་སྐད་ཆའི་འགོ་འཛུགས་
བཞིན་པའི་སྐབས་དེར། སྭཱ་ཏི་ཤ་ཡིས་བྲེལ་ཚུབ་ཀྱི་སྒོ་ནས་ཁོའི་ལག་པ་ཡིས་མོའི་
ཁ་བཀག་ནས་མོ་ལ་སྐད་ཆ་བཤད་རྒྱུའི་མཚམས་བཅད་དེ། ནང་ཚགས་ཀྱི་ཚུལ་
དུ་མོ་ལ། མ་བཤད། མ་བཤད། ཁོ་ལ་མ་བཤད། ཅེས་སྨྲས།
ཕེ་རེ་ཤུ་བྷ་བྷུ་ཡིས། གལ་ཏེ་དེ་གསང་བཞིག་མིན་ན་སུའུ་ཆར་རས་ཐ་ཡིས་
དེ་བཤད་པ་ལ་ཁྱོད་ག་རེ་བྱས་ནས་དངངས་སྐྲག་སྐྱེ་དགོས་རེད་དམ། ཞེས་དྲིས།
སུའུ་ཆར་རས་ཐ་ཡིས། མ་རེད། ཨ་ཕ། ཁོ་དངོས་གནས་དྲང་
གནས་ཁྱོད་ཀྱིས་གསང་བའི་སྐད་ཆ་འདི་གོ་རྒྱུ་ལ་དངངས་སྐྲག་བློ་འཚབ་སྐྱེ་བཞིན་
-752-

འདུག ཅེས་སྨྲས།
སཱ་ཏི་ཤ་ཡིས། དུས་ནམ་ཡང༌། དུས་ནམ་ཡང་། ཞེས་སྐད་ཤུགས་
ཆེན་པོ་ཞིག་བརྒྱབས་པ་དང་ཆབས་ཅིག་ཁོ་ཕྱི་ལ་ཤར་རྒྱག་ཏུ་བརྒྱུགས།
དོན་དངོས་ཀྱི་གནས་ཚུལ་ངོ་མ་དེ་ནི་སཱ་ཏི་ཤ་ཡི་རྩོམ་ཡིག་ལ་བྷི་ནོ་ཡིས་
གདེང་འཇོག་ཆེན་པོའི་སྒོ་ནས་བསྟོད་བསྔགས་བྱས་ཡོད་པར་བརྟེན། ཁོས་
དེ་སུའུ་ཆར་རས་ཐ་ལ་སྟོན་རྒྱུའི་ཁས་ལེན་དམ་བཅའ་བྱས་ཡོད་པར་བརྟེན། ད་
ལྟ་ཁོའི་ཕེ་རེ་ཤུ་བྷ་བྷུ་ཡོད་པའི་སྐབས་སུ་མོ་ལ་དེ་དྲན་གསོ་ཐེབས་བཅུག་པ་དེའི་
རྒྱུ་མཚན་ནི་དགོས་མེད་ཀྱི་རིགས་ཤིག་འཕར་སྣོན་བྱས་པ་ཡིན་པ་དེ་སུའུ་ཆར་
རས་ཐ་ལ་ཧ་ཅང་གསལ་པོ་རེད། སྙིང་རྗེ་བའི་སཱ་ཏི་ཤ་ལ་རང་གི་སེམས་ཀྱི་
གསང་བ་ལྐོག་ཏུ་གརབ་རྣམས་ཀྱི་འཛིན་སྟངས་ཀྱི་ཡུལ་ངོ་མ་དེ་འཛམ་གླིང་འདིའི
ནང་དུ་དཀའ་ངལ་མེད་པར། སྟབས་བདེ་བོ་བྱས་ནས་མངོན་དུ་འགྱུར་བར་
བྱེད་ཐུབ་པའི་གོ་སྐབས་ནམ་ཡང་རག་མེད་པར་མ་ཟད། ཁོས་ཚུལ་ཇི་ལྟར་
དེ་གཏན་ལ་འབེབ་རྒྱའི་ཐབས་ལམ་ཡང་རྙེད་མྱོང་མེད་པ་ཞིག་རེད།། །།

ལེའུ་ལྔ་ཅུ་པ།
༄༅། །ཉི་མ་བཞིའི་རྗེས་སུ་ཧ་རན་བྷ་བྷུ་ཡིས་ལག་ཏུ་ཡི་གེ་ཞིག་བཟུང་
ནས་བྷོར་དྷ་སུན་ངྷ་རེས་ལ་ཐུག་ཏུ་ཕྱིན། དེང་སང་ཁོས་ཕེ་རེ་ཤུ་བྷ་བྷུ་ལ་ཤུགས་
རྐྱེན་ཐེབ་པར་བྱེད་རྒྱུའི་རེ་བ་དེ་ཡོངས་སུ་བློས་བཏང་ཟིན་ཡོད་པ་ཞིག་རེད། ཁོས་
ཡི་གེ་དེ་བྷོར་དྷ་སུན་དྷ་རེས་ལ་སྤྲད་དེ་མོ་ལ་དེའི་སྐོར་གསལ་བཤད་བྱས་ཏེ། ངས་
བྱ་བ་འདིའི་འགོ་མ་བརྩམས་པའི་སྔོན་ནས་ཁྱོད་ཚོ་ལ་གཟབ་གཟབ་ཀྱིས། ཞེས་
སྔོན་བརྡ་གཏོང་རྒྱུའི་འབད་བརྩོན་བྱས་པ་ཡིན། འོན་ཀྱང་ངས་དེ་ལྟར་བཤད་
པ་ལ་ཁྱོད་ཚོས་གདེང་འཇོག་མ་བྱས་པར་མ་ཟད་ཁྱོད་ཀྱིས་དེ་ལ་མ་རངས་པའི་
རྣམ་པ་བསྟན་བྱུང་། ད་ཆར་ཁྱོད་ཀྱི་ཡི་གེ་འདི་ལ་བལྟས་ན་ཐལ་དྲགས་པའི་
དོན་རྐྱེན་ག་རེ་བྱུང་འདུག་པ་གསལ་པོར་རྟོགས་ཐུབ་རྒྱུ་རེད། ཅེས་བརྗོད་པ་
དང་ཆབས་ཅིག་ལོ་ལི་ཏཱ་ཡིས་མོའི་གྲོགས་མོ་ཤཱ་ལཱ་བྷ་ལཱ་ཡི་ཡི་གེ་ལ་ལན་བརྒྱབས་
པའི་ཕྲིན་ཡིག་དེ་མོའི་ལག་ཏུ་བཞག
—754-

ནམ་ཞིག་མོས་ཡི་གེ་དེ་བརླགས་ཚར་རྗེས། བྷོར་དྷ་སུན་དྷ་རེས་ཀྱིས་
སྐད་ཤུགས་ཆེན་པོ་དང་བཅས། ཁྱོད་ཀྱིས་ང་ལ་ཤོད་དང༌། ངས་ག་འདྲ་
བྱས་ནས་གནས་ཚུལ་འདི་འདྲ་ཞིག་འབྱུང་བ་སྔོན་དཔག་བྱེད་ཐུབ་རྒྱུ་རེད་དམ།
ངས་གནས་ཚུལ་འདི་འདྲ་ཞིག་འབྱུང་གི་རེད་བསམ་པ་མཐའ་ན་རྨི་ལམ་ཙམ་
དུ་ཡང་འཁོར་མ་མྱོང་། འོན་ཀྱང་ངས་ཁྱོད་ལ་བཤད་རྒྱུ་ཞིག་ལ་གནད་དོན་
འདིའི་ཐོག་ལ་ཁྱོད་ཀྱིས་ང་ལ་སྐྱོན་བརྗོད་དང་ཡ་ལ་འཛུགས་ས་གང་ཡང་མེད་
པ་ཞིག་རེད། ཁྱོད་ཀྱིས་དུས་རྟག་ཏུ་སུའུ་ཆར་རས་ཐ་ཡི་ཡ་རབས་བཟང་སྤྱོད་
ཅེས་མགྲིན་པ་གཟེངས་སུ་བསྟོད་དེ་ཁ་གཅིག་གྲག་ཏུ་མོ་ལ་བསྔགས་བརྗོད་བསྟོད་
ར་བྱས་ཏེ། ཡོད་ཚད་ཐམས་ཅད་མོའི་མགོ་ཐོག་ལ་འཇོག་རྒྱུའི་ལྐོག་གྲོས་བཤམས་
ཏེ་བྷ་རཱ་མོ་ཡི་ཚོགས་པའི་ནང་དུ་མོ་ལ་བསྡུར་འོས་པའི་བུ་མོ་སུ་གང་ཡང་མི་འདུག་
ཅེས་བརྗོད་ནས་བསྡད་པ་རེད། ད་ཆར་ཁྱོད་ཀྱི་བྷ་རཱ་མོ་ཡི་བུ་མོ་དེའི་ཕུལ་བྱུང་
གི་བྱ་བ་འདི་ཚོ་ལ་བཀག་སྡོམ་དོ་དམ་བྱེད་རྒྱུ་དེ་ཁྱོད་ཀྱི་ལས་འགན་རེད། ངའི་
ཁྱོ་ག་ཡིས་བྷི་ནོ་དང་གྷོ་ར་གཉིས་ང་ཚོའི་ཁྱིམ་དུ་ཁྲིད་ཡོང་བ་རེད། འོན་ཀྱང་
གནད་དོན་འདི་དག་གི་འབྱུང་རྐྱེན་ནི་མོའི་ཨ་ནེ་ལ་བརྟེན་ནས་བྱུང་བ་ཞིག་རེད།
མོ་ང་ཚོའི་ནང་དུ་གནས་ངེས་མེད་ཅིག་ནས་འབྱོར་བ་ནས་བཟུང་སྐུ་འདྲ་ལ་ཕྱག་
མཆོད་བྱེད་རྒྱུ་སོགས་ཀྱི་འགོ་བཙུགས་པ་དང༌། དེ་ལ་བརྟེན་ནས་ད་ཆར་བྷི་
ནོ་ཡོངས་སུ་འཕྲོ་བརླག་ཏུ་ཕྱིན་ནས་དེང་སྐབས་ང་མཐོང་མ་ཐག་ཏུ་རྒྱང་རིང་
དུ་འབྲོས་འགྲོ་བའི་མི་ཞིག་ཏུ་གྱུར་འདུག ད་ལྟ་འདི་ན་བྱུང་བའི་འགལ་རྐྱེན་
དཀའ་རྙོག་མཐའ་དག་གི་གཞི་རྩ་དེ་སུའུ་ཆར་རས་ཐ་ལ་ཐུག་ཡོད་པ་ཞིག་རེད།
མོ་བུ་མོ་ག་འདྲའི་རིགས་ཤིག་ཡིན་པ་ངས་ཞིབ་ཅིང་ཕྲ་བ་དུས་རྟག་ཏུ་ཤེས་ཀྱིན་
755-

ཡོད། འོན་ཀྱང་ངས་དེའི་སྐོར་ནམ་ཡང་སྐད་ཆ་བཤད་མྱོང་མེད། ངས་མོ་
ལ་བདག་སྐྱོང་ལྟ་རྟོག་དེ་ལྟ་བུ་ཞིག་བྱས་ཏེ་འཚར་ལོངས་བྱུང་བཅུག་པ་རེད། མི་
སུ་ཞིག་གི་སེམས་ལ་ཡང་མོ་ང་རང་ཉིད་ཀྱི་བུ་ཕྲུག་ངོ་མ་ཞིག་མིན་པ་འཁོར་མྱོང་
མེད་པ་ཞིག་རེད། ད་ཆར་མོ་ལ་ངས་དེ་ལྟ་བུའི་བྱམས་སྐྱོང་དང་ལྟ་རྟོག་ཅིག་
བྱས་པའི་ལན་དུ་ང་ལ་དོན་རྐྱེན་འདི་རག་པ་རེད། ཁྱོད་ཀྱིས་ང་ལ་ཡི་གེ་འདི་
སྤྲད་པ་ལ་ཕན་ཐོགས་གང་ཡང་འབྱུང་གི་མ་རེད། དེ་བས་ཁྱོད་ཀྱི་སེམས་ལ་
ག་རེ་དྲག་པ་འདུག་སྙམ་པ་དེ་ངེས་པར་དུ་བྱེད་རོགས། ཞེས་སྨྲས་
ཧ་རན་བྷ་བྷུ་ཡིས་སེམས་རྒྱ་བསྐྱེད་དེ། རང་ཉིད་ཀྱི་བློ་ཕམ་དང་འགྱོད་
སེམས་ལ་ངོས་ལེན་བྱས་པ་དང་དུས་སྐབས་ངེས་ཅན་ཞིག་གི་ནང་དུ་ཁོ་རང་ཉིད་
ཀྱིས་བྷོར་དྷ་སུན་དྷ་རེས་ལ་ཆ་འཇོག་མ་བྱས་པར་ནོར་འཁྲུལ་བྱས་ཡོད་པའི་ཐོག་
ལ་ཁ་གསང་གཏིང་གསང་བྱས་ཏེ་མངོན་གསལ་དོད་པོའི་སྒོནས་མོ་ལ་རང་སྐྱོན་
ངོས་ལེན་བྱས། མཐའ་མཇུག་ཏུ་ཕེ་རེ་ཤུ་བྷ་བྷུ་ལ་སྐད་བཏང་ནས་བྷོར་ངྷ་སུན་
དྷ་རེས་ཀྱིས། ཡི་གེ་དེ་ཁོའི་མདུན་གྱི་ཅོག་ཙེ་ཞིག་གི་སྟེང་དུ་གཡུགས་ནས།
ཁྱོད་ཀྱིས་འདི་ལ་གཅིག་ལྟོས་དང༌། ཞེས་སྐད་ཅོར་བརྒྱབས།
ཕེ་རེ་ཤུ་བྷ་བྷུ་ཡིས་འགོ་ནས་མཇུག་བར་དུ་འཕྲིན་ཡིག་དེ་གཟབ་གཟབ་
བྱས་ནས་ཚར་གཉིས་བཀླགས་རྗེས། མགོ་བོ་གྱེན་དུ་དགྱེས་ནས། རེད། འདི་
ལ་ག་རེ་འདུག་གམ། ཞེས་སྨྲས།
བྷོར་དྷ་སུན་དྷ་རེས་ཀྱིས་ཁོང་ཁྲོ་དང་བཅས། འདི་ལ་ག་རེ་འདུག་གམ་
རང་རེད། ཅེས་ཁོའི་སྐད་ཆའི་རྗེས་ཟློས་ཤིག་བྱས་ཏེ། ཁྱོད་ལ་འདི་ལས་ལྷག་
པ་ཞིག་ག་རེ་དགོས་ཀྱིན་འདུག་གམ། ཁུངས་སྐྱེལ་ར་སྤྲོད་འདིས་མ་འདང་
-756-

བ་ཞིག་ག་རེ་དགོས་ཀྱིན་རེད་དམ། ཁྱོད་ཀྱིས་སྐྱེ་ས་རུས་ཁུངས་སོགས་ཀྱི་ཆོས་
ཁྲིམས་ལམ་ལུགས་ལ་བརྩི་འཇོག་བྱས་ཏེ། དངོས་ཡོད་ལག་ལེན་གྱི་ཁྲོད་ནས་
འདྲ་སྐུ་ལ་ཕྱག་འབུལ་གསོལ་མཆོད་བྱེད་བཅུག་པ་དང༌། དེའི་མཐའ་མཇུག་
གི་གྲུབ་དོན་ངོ་མ་དེ་ད་ཆར་བྱུང་ཡོད་པ་ནི་ཁྱོད་ལ་ཁྱོད་རང་ཉིད་ངོ་མའི་བུ་མོ་ཞིག་
གི་མི་ཚེའི་གཉེན་སྒྲིག་གི་ཆོ་ག་དེ། ཧིན་དྷུ་པའི་ཁྱིམ་ཚང་ཞིག་གི་ནང་དུ་བསྐྱལ་
དགོས་བྱུང་བ་འདི་ཐོན་པ་རེད། ངས་ཚོད་དཔག་བྱས་ན། ཁྱོད་ཀྱིས་རང་
གི་བུ་མོ་དེ་ཧིན་དྷུ་པའི་ཁྱིམ་ཚང་ཞིག་གི་ནང་དུ་བསྐྱལ་རྗེས་ཁྱོད་རང་ཉིད་ཀྱང་
ཧིན་དྷུ་པའི་སྤྱི་ཚོགས་ཁྲོད་དུ་ཞུགས་ནས་སྡིག་སྤོང་སྒྲིབ་སྦྱོང་བྱེད་ངེས་པ་ཞིག་
རེད། གང་ལྟར་ངས་ཁྱོད་ལ་ཐད་ཀར་སྐད་ཆ་བཤད་ན། ཞེས་བརྗོད་པའི་
མཚམས་དེར་ཕེ་རེ་ཤུ་བྷ་བྷུ་གད་མོ་ཅུང་ཟད་ཅིག་བགད་དེ།
ཁྱོད་ཀྱིས་ང་ལ་སྐད་ཆ་གང་ཡང་ཁ་གསངས་ནས་བཤད་གཏན་ནས་མི་
དགོས། ཁྱོད་ཀྱིས་ང་ལ་དེའི་སྐོར་སྐད་ཆ་བཤད་རྒྱུའི་དུས་ཚོད་དེ་ད་དུང་སླེབས་
མེད་པ་ཞིག་རེད། དོན་དངོས་ཀྱི་དྲི་བ་དེ་ནི། ག་རེ་བྱས་ནས་ཁྱོད་ཀྱིས་ལོ་ལི་
ཏཱ་ཡིས་ཧིན་དྷུ་མི་ཚང་ཞིག་གི་ནང་དུ་གཉེན་སྒྲིག་བྱེད་འཆར་ཡོད་པའི་སེམས་
ཐག་དེ་ཁྱོད་རང་ཉིད་ཀྱི་ངོས་ནས་བཅད་པ་ཞིག་ཡིན་ནམ། ཡི་གེ་འདིའི་ནང་
དུ་ཁྱོད་ཀྱིས་བཤད་པ་ལྟར་གྱི་གནད་དོན་ཞིག་གཏན་ནད་མེད་པ་དེ། ངས
མ་མཐའ་ཡང་མཐོང་ཐུབ་པ་ཞིག་རེད། ཅེས་སྨྲས།
བྷོར་ངྷ་སུན་དྷ་རེས་ཀྱིས་བཟོད་སྒོམ་མེད་པའི་སྒོ་ནས། ངས་ཉི་མ་དེ་རིང་
ལ་ཐུག་རག་བར་དུ་ཚུལ་ཇི་འདྲ་ཞིག་གིས་ཁྱོད་ཀྱི་མིག་གཉིས་ཁ་ཕྱེ་དགོས་ཡོད
མེད་གཏན་ནས་ཤེས་ཐུབ་མེད། གལ་ཏེ་བྱ་བ་འདིའི་འགོ་མ་བཙུགས་པའི་སྔོན་
757-

ནས་ཁྱོད་ཀྱི་མིག་དེ་ཡོངས་སུ་ཞར་མེད་པ་ཡིན་ན། ད་ལྟའི་བྱ་བ་འདི་ཚོ་གཏན་
ནས་བྱུང་མེད་པ་ཞིག་རེད། ཁྱོད་ཀྱིས་ང་ལ་ཤོད་དང་། སྐྱེ་བོ་སུ་ཞིག་གིས་
འདི་ལས་ལྷག་པའི་ཁ་གསལ་ཞིང་མངོན་གསལ་དོད་པོ་ཞིག་འབྲི་ཐུབ་རྒྱུ་རེད་
དམ། ཞེས་སྐད་ཅོར་བརྒྱབས།
ཧ་རན་བྷ་བྷཡིས་མོའི་སྐད་ཆའི་འཕྲོབཅད་དེ། ངས་བལྟས་ན་གཅིག་བྱས་
ན་ང་ཚོས་དེའི་སྐོར་དེ་ལོ་ལི་ཏྭ་མོ་རང་ཉིད་ལ་དངོས་སུ་དྲིས་ནས་ཁྱོད་ཀྱི་ཡི་གེ་དེའི་
ནང་དོན་ཅི་ཞིག་རེད་དམ། ཞེས་མོ་རང་ཉིད་ལ་འགྲེལ་བཤད་རྒྱག་བཅུག་ན་བསམ་
གྱིན་འདུག གལ་ཏེ་ཁྱོད་གཉིས་ཀྱིས་ང་ལ་ཆོག་མཆན་སྤྲད་པ་ཡིན་ན། ངས
དེའི་སྐོར་མོ་ལ་འདྲི་རྩད་ཞིབ་དཔྱོད་བྱེད་ཐུབ་རྒྱུ་རེད། ཅེས་སྨྲས།
འོན་ཀྱང་སྐད་ཆ་དེ་ལས་འཕྲོས་ཏེ་གང་ཡང་བཤད་རྒྱུ་མ་བྱུང་བའི་སྔོན་
ལ། ལོ་ལི་ཏཱ་མོ་རང་ཉིད་རླུང་ནག་འཚུབ་མའི་བུ་ཡུག་ཅིག་དང་འདྲ་བར་བྲེལ་
ཚུབ་ཀྱི་ངང་ནས་ཁང་མིག་དེའི་ནང་དུ་འཛུལ་ཡོང་སྟེ་ངག་ནས། ཨ་ཕ། འདི་
ལ་གཅིག་གཟིགས་དང༌། ཡི་གེ་འདི་ནི་ང་ཚོ་བྷ་རཱ་མོ་ཡི་ཚོགས་པའི་ནང་ནས
མི་ཞིག་གིས་རང་མིང་མ་བཀོད་པར་བཏང་བའི་ཡི་གེ་ཞིག་རེད། ཅེས་བརྗོད་
པ་དང་ཆབས་ཅིག་ཡི་གེ་ཞིག་ཁོའི་ལག་ཏུ་བཞག
ཡི་གེ་དེའི་ནང་དུ། ཡི་གེ་དེ་འབྲི་མཁན་གྱིས་ལོ་ལི་ཏུ་ཡིས་བྷི་ནོ་ལ་གཉེན་
སྒྲིག་བྱེད་རྒྱུ་དེ་མངོན་གསལ་དོད་པོ་མེད་པའི་ཐག་གཅོད་གཏད་འབེབས་ཟིན་
ཡོད་པ་གཞིར་བཞག་གིས་དེ་ལ་ཁ་ངག་ཚིག་རྩུབ་ཀྱི་སྐྱོན་བརྗོད་དང༌། སློབ་
སྟོན་གདམས་ངག་གི་རིགས་སྣ་ཚོགས་བྲིས་ཡོད་པ་དང་། ཁོ་རང་ཉིད་ཀྱི་སེམས་
ལ་ལོ་ལི་ཏཱ་ཡི་ཐོག་ལ་འོས་ཤིང་འཚམས་པའི་ཉེས་ཆད་མནར་གཅོད་ཅིག་ཕོག་
-758-

ཐུབ་པའི་རེ་བ་བཅིང་ཡོད་པ་དེ་ཕེ་རེ་ཤུ་བྷ་བྷུ་ཡིས་ཤེས་ཐུབ་པ་ཞིག་རེད། ད་
དུང་དེའི་ཐོག་ལ་ཡི་གེ་དེ་འབྲི་མཁན་གྱིས། བྷི་ནོ་ཡི་ཐོག་ལ་ཡང་སེམས་རྒྱུད་
ངན་པའི་ཀུན་སློང་སྣ་ཚོགས་ཀྱིས་བསྐུལ་ཏེ་ཁག་འདོགས་བསྙོན་འཛུགས་བྱས་
ཏེ།བྷིནོ་མི་རིང་བར་བྷ་རཱ་མོ་ཡིགེཁེའིབཟའ་ཟླ་ལོ་ལི་ཏཱ་ལ་ཐང་ཆད་ནས་མོ་གཡུགས་
ཏེ། ཡང་བསྐྱར་ཧིན་དྷུ་ཡི་མི་ཚང་ཞིག་གི་ནང་ལ་གཉེན་སྒྲིག་ཏན་ཏན་བྱེད་
རྒྱུ་རེད། ཅེས་བྲིས་ཡོད་པ་ཞིག་རེད།
ཧ་རན་བྷ་བྷུ་ཡིས་ཡི་གེ་དེ་ཕ་རེ་ཤུ་བྷ་བྷུཡི་ལག་པ་ནས་ཚུར་བླངས་ཏེ། ནམ་
ཞིག་ཁོའི་ཡི་གེ་དེ་བཀླགས་ཟིན་རྗེས། ལོ་ལི་ཏཱ་ཡི་ཕྱོགས་ལ་ཁ་འཁོར་བ་དང་ཆབས་
ཅིག་ངག་ནས། ལོ་ལི་ཏུ། ཡི་གེ་འདིས་ཁྱོད་ལ་ཁོང་ཁྲོ་ལང་བཅུག་ཡོད་པ་རེད།
འོན་ཀྱང་འདི་ལྟ་བུའི་ཡི་གེ་ཞིག་འབྱུང་བའི་རྒྱུ་རྐྱེན་དེ་ཁྱོད་རང་ཉིད་ལ་ཐུག་ཡོད་
པ་ཞིག་མ་རེད་དམ། ཁྱོད་ཀྱིས་ང་ཚོ་ལ་ཤོད་དང་། ཁྱོད་རང་ཉིད་ཀྱི་ལག་བྲིས་
ངོ་མའི་ཡི་གེ་འདི་ལྟ་བུ་ཞིག་ཁྱོད་ཀྱིས་ཚུལ་ཇི་ལྟར་བྲིས་པ་ཡིན་ནམ། ཞེས་སྨྲས།
ལོ་ལི་ཏཱ་ལ་གློ་བུར་ཐོལ་རྒྱག་གི་བདག་ཉིད་ཅན་གྱི་ཡ་མཚན་ཞིག་སྐྱེས་
པའི་མཇུག་ལ། དེས་ན་ཤཱ་ལཱ་དང་མཉམ་དུ་ངའི་སྐོར་ཕན་ཚུན་ཡིག་འབྲེལ་བྱེད་
མཁན་གྱི་མི་དེ་ཁྱོད་མ་རེད་དམ། ཞེས་སྨྲས། ཧ་རན་བྷ་བྷུ་དྲི་བ་དེ་ལ་ཐད་
ཀར་ཁ་གདངས་ནས་ལན་རྒྱག་རྒྱུ་ལ་བྱོལ། འོན་ཀྱང་ཁོས་མོ་བྷ་རཱ་མོ་ཞིག་
ཡིན་པའི་ཆ་ནས་མོ་རང་གི་ལས་འགན་དང་དུ་བླངས་ནས་མོས་དེ་ལ་དགག་བྱ་
བྱས་ཏེ་ཁྱོད་ཀྱི་ཡི་གེ་དེ་ང་ལ་བཏང་བ་ཡིན་པ་ཤེས་པར་གྱིས། ཞེས་སྨྲས།
ལོ་ལི་ཏཱ་ཁོའི་མདུན་དུ་རང་ཚུགས་བརྟན་པོ་བྱས་ཏེ་ཡར་ལངས་ནས། ཁྱོད་
ཀྱིས་ང་ལ་ཤོད་དང་། བྷ་རཱ་མོ་ཡི་ཚོགས་པས་དུས་རྟག་ཏུ་ག་རེ་བརྗོད་འདོད་
-759-

ཡོད་པ་རེད་དམ། ཞེས་སྨྲས།
ཧ་རན་བྷ་བྷུ་ཡིས། དཀྲོག་གཏམ་གྱི་སྐད་ཆ་འདི། དེང་སང་ང་ཚོའི་
སྤྱི་ཚོགས་ནང་ལ་ཡོངས་སུ་ཁྱབ་བཞིན་ཡོད་པ་ཞིག་རེད། ཁྱོད་དང་བྷི་ནོ་གཉིས་
ཀྱི་སྐོར་དེ་ང་རང་ཉིད་ཀྱི་ངོས་ནས་བཤད་ན་ཡིད་ཆེས་བྱེད་དཀའ་བ་ཞིག་རེད།
འོན་ཀྱང་ངས་ཁྱོད་རང་ཉིད་ཀྱི་ཁ་ནས་དེ་བདེན་པ་མིན་པའི་ཁུངས་སྐྱེལ་ར་སྤྲོད་
ཀྱི་སྐད་ཆ་ཞིག་དངོས་སུ་གོ་རྒྱུའི་འདོད་པ་འདུག ཅེས་སྨྲས།
ལོ་ལི་ཏཱ་ཡི་མིག་གཉིས་ཁོའི་ཕྱོགས་སུ་གྱེར་བཞིན་དུ་མོའི་འདར་སིག་བྱེད་
བཞིན་པའི་ལག་པ་གཉིས་རྐུབ་བཀུག་ཅིག་གི་རྒྱབ་སྟེགས་ལ་བཞག་སྟེ། དེས
ནས་ཁྱོད་ཀྱིས་ང་ལ་ཤོད་དང་། ག་རེ་བྱས་ནས་ཁྱོད་ལ་དེ་ཡིད་ཆེས་བྱེད་ཐུབ་
མི་སྲིད་པ་ཞིག་ཏུ་གྱུར་བ་རེད་དམ། ཞེས་དྲིས།
ཕེ་རེ་ཤུ་བྷ་བྷུ་ཡིས། ལོ་ལི་ཏྭ། ཞེས་བརྗོད་པ་དང་མཉམ་དུ་ཁོའི་ལག
པ་ཞིག་མོའི་ཕྲག་པར་བཞག་ནས། ད་ལྟ་གནད་དོན་འདིའི་ཐོག་ལ་སྐད་ཆ་
བཤད་རྒྱུ་ལ་ཁྱོད་ཀྱི་ཚོར་བའི་ངར་ཤུགས་དེ་གནོན་མི་ཐུབ་པ་ཞིག་རེད། དེར་
བརྟེན་ཁྱོད་ཀྱིས་ང་ལ་དེའི་སྐོར་རྗེས་ལ་བཤད་ན་འགྲིག་གི་རེད། ད་ལྟའི་ཆར
ང་ཚོས་གནད་དོན་དེའི་ཐོག་ལ་སྐད་ཆ་བཤད་རྒྱུ་དེ་རེ་ཞིག་མཚམས་འཇོག་བྱས་
ན་ཡག་གི་རེད། ཅེས་བརྗོད།
ཧ་རན་བྷ་བྷུ་ཡིས་སྐད་ཆ་དེ་ལ་ཐེ་གཏོགས་བྱས་ཏེ་བར་དུ་འཚང་ནས།
ཕེ་རེ་ཤུ་བྷ་བྷུ། ང་ཚོས་ད་ལྟ་འགོ་བཙུགས་ཟིན་པའི་གནད་དོན་འདི་བཞག་ནས་
དེ་གསང་ཐབས་བྱེད་རྒྱུའི་ཐོག་ལ་འབད་བརྩོན་མ་བྱེད། ཅེས་སྨྲས།
སྐད་ཆ་དེས་ལོ་ལི་ཏཱ་ལ་དེ་བས་ཀྱང་ཁོང་ཁྲོ་ལང་བཅུག་པར་བརྟེན་མོས་
-760-

སྐད་ཤུགས་ཆེན་པོ་དང་བཅས། ཨ་ཕས་དེ་གསང་ཐབས་བྱེད་དང་བྱེད། ཨ་
ཕ་ཁྱོད་ཚོ་ལྟ་བུའི་མི་ཞིག་མ་རེད། ཁོ་བདེན་པ་ལ་རྒྱབ་འགལ་བྱེད་རྒྱུ་ལ་སྐྲག་
སྣང་ཡོད་མཁན་ཞིག་རེད། ངས་ཁྱོད་ལ་བཤད་རྒྱུ་ཞིག་ལ། ངའི་ཨ་ཕས་
བདེན་པ་དེ་ཁྱོད་ཚོའི་བྷ་རཱ་མོ་ཡི་ཚོགས་པ་ལས་ཀྱང་གསལ་པོར་ངོས་ཟིན་ཡོད་
པ་རེད། ངས་ཁྱོད་ལ་ཁ་ཚོན་བཅད་ནས་བཤད་ཐུབ་པ་ཞིག་ལ། ངས་བྷི་ནོ་
ལྷན་དུ་གཉེན་སྒྲིག་བྱེད་རྒྱུ་དེ་ནོར་འཁྲུལ་ཞིག་གམ། ཡང་ན་དེ་འབྱུང་མི་སྲིད་
པ་ཞིག་ཡིན་པའི་གནད་དོན་གང་ཡང་མཐོང་གི་མི་འདུག ཅེས་སྨྲས།
ཧ་རན་བྷ་བྷུ་ཡིས་འདྲི་རྩད་ཀྱི་སྒོ་ནས། འོན་ཀྱང་ཁོས་བྷ་རཱ་མོ་ཡི་ཆོས་
ལུགས་ཀྱི་ནང་དུ་ཞུགས་རྒྱུའི་སེམས་ཐག་བཅད་ཡོད་པ་རེད་དམ། ཞེས་དྲིས།
ལོ་ལི་ཏཱ་ཡིས། ཁོས་ཐག་གཅོད་གང་ཡང་བྱས་ཡོད་པ་མ་རེད། ཁོ་
རང་ཉིད་ཀྱི་རང་བཞིན་གྱི་ངོ་བོ་དེ་བྷ་རཱ་མོ་ལྟ་བུ་ཞིག་ཏུ་ངེས་པར་དུ་འགྱུར་བར་
བྱེད་དགོས་པའི་གནད་དོན་ཅི་ཞིག་ཡོད་པ་རེད་དམ། ཞེས་སྨྲས།
མཚམས་འདི་ལ་ཐུག་གི་བར་དུ་བྷོར་དྷ་སུན་དྷ་རེས་ཁུ་སིམ་མེར་བསྡད་ཅིང་།
མོའི་ཞེ་འདོད་ལ་དེ་རིང་ཧ་རན་བྷ་བྷུལ་གནད་དོན་འདིའིཐོག་ནས་རྒྱལ་ཁ་ངེས་པར་
དུ་འཐོབ་པར་མ་ཟད། ཕེ་རེ་ཤུ་བྷ་བྷུ་ཡིས་ཏན་ཏན་རང་གི་ནོར་འཁྲུལ་རྣམས་ངོས་
ལེན་བྱས་ཏེ་ཁོ་ལ་མགོབསྒར་ནས་ཁོ་རང་ཉིད་ཀྱིས་སྔར་བྱས་ལ་གནོང་འགྱོད་ཀྱི་རྣམ་
པ་ཡང་བསྟན་ངེས་པ་ཞིག་རེད་སྙམ་པའི་བསམ་བློའཁོར་ཡོད་པ་ཞིག་རེད། འོན་
ཀྱང་གནས་སྟངས་འདི་འདྲ་ཞིག་གི་འོག་ཏུ་སླེབས་ཡོང་དུས་མོས་རང་ཉིད་ལ་ཚོད་འཛིན་
བཀག་འགོག་བྱེད་མ་ཐུབ་པར་མོ་ཁོའི་སྐད་ཆའི་ནང་དུ་ཞུགས་ནས། ལོ་ལི་ཏཱ། ཁྱོད་
སྨྱོབཞིན་འདུག་གམ། ཁྱོད་ཀྱིས་ག་རེ་བཤད་ཀྱིན་ཡོད་དམ། ཞེས་སྨྲས།
761-

ལོ་ལི་ཏཱ་ཡིས། མེད། ཨ་མ། ང་སྨྱོས་མེད། ངས་སྐད་ཆ་གང་ཤོད་
ཀྱིན་ཡོད་པ་དེ་ཚོ་ལ་ངས་བསམ་གཞིག་སྔོན་དུ་བཏང་ནས་ཤོད་ཀྱིན་ཡོད། ངས་
འདི་ལྟར་བྱས་ནས་ཕྱོགས་བཞི་མཚམས་བརྒྱད་ནས་ཤིང་ཕྲན་གྱི་ར་བས་བསྐོར་
ཏེ། བཀག་བསྐྱིལ་བྱེད་རྒྱུ་ལ་ངོས་ལེན་བྱེད་རྒྱུ་མིན། ངས་ཧ་རན་བྷ་བྷུ་ཡི་སྤྱི་
ཚོགས་དང་ཁོའི་ཆོས་ལུགས་གྲུབ་མཐའ་འོག་ནས་རང་དབང་འཐོབ་རྒྱུའི་སེམས་
ཐག་བཅད་ཟིན་པ་ཡིན། ཞེས་སྨྲས།
ཧ་རན་བྷ་བྷུ་ཡིས་ཟུར་ཟ་དང་འཕྱ་དམོད་འདྲེས་མའི་སྒོ་ནས། ངས་
ཚོད་དཔག་བྱས་པ་ནོར་མེད་ན། ཁྱོད་ཀྱིས་སྟངས་འཛིན་བཀག་སྡོམ་ཡོད་པ་
ཞིག་ལ་རང་དབང་ཞེས་རྗོད་ཀྱིན་ཡོད་པ་འདྲ། ཞེས་སྨྲས།
ལོལིཏཱ ཡིས། མེད། ངས་དེ་འདྲ་ཞིག་ལ་རང་དབང་ཞེས་རྗོད་ཀྱིན་མེད།
རང་དབང་ཞེས་པའི་གོ་དོན་དེ་ང་ལ་མཚོན་ན་སྟོང་གཏམ་འུད་ཤོད་ཀྱི་ཚེགཡོག་ལམ་
ལུགས་དང་། མ་རབས་ཐ་ཤལ་གྱི་བཙན་འཛུལ་རྒོལ་རུབ་འོག་ནས་རང་དབང་ཐོབ་
པ་ཞིག་གི་དོན་རེད། གང་དུ་ངས་ནོར་འཁྲུལ་ཅན་གྱི་སྐྱོན་ནམ། ཡང་ན་རང་ཉིད་
ཀྱི་ཆོས་ལུགས་དང་རྒྱབ་འགལ་དུ་སོང་བའི་ཉེས་པ་ཞིག་གཏན་ནས་མ་མཐོང་ན། ག
རེ་བྱས་ནས་བྷ་རཱ་མོ་ཡི་ཚོགས་པ་ཡིཨ་ང་ལ་ཇུས་གཏོགས་དང་ངའི་མི་ཚེའི་མདུན་ལམ་
ཁྲོད་དུ་འགལ་རྐྱེན་བར་ཆད་བསྐྲུན་དགོས་རེད་དམ། ཞེས་སྨྲས།
རང་མཐོང་རློམ་སེམས་ཀྱི་ཧམ་པ་ཞིག་གདོང་ལ་མངོན་བཞིན་དུ་ཧ་རན་
བྷ་བྷུ་ཕེ་རེ་ཤུ་བྷ་བྷུ་ཡི་ཕྱོགས་སུ་ཁ་འཁོར་བ་དང་ལྷན་ཅིག་ངག་ནས། འདིར
ལྟོས་དང༌། ཁྱོད་ཀྱིས་མཐོང་གི་འདུག་གམ། ངའི་ཕེ་རེ་ཤུ་བྷ་བྷུ། ངས་ག་
དུས་ཡིན་ནའང་བྱ་བ་འདིའི་བརྒྱུད་རིམ་གྱི་མཐའ་མ་ལ་ཏན་ཏན་གནས་ཚུལ་
-762-

འདིའི་རིགས་ཤིག་འབྱུང་རྒྱུ་ཡིན་པ་ཤེས་ཀྱིན་ཡོད། ངས་ཁྱོད་ལ་ང་རང་ཉིད་
ཀྱི་ངོས་ནས་གང་ཡོང་ཡོང་གི་སྔོན་བརྡ་བཏང་བ་ཡིན། འོན་ཀྱང་དེ་ལ་མཇུག་
འབྲས་ཀྱི་ཕན་ཐོགས་གང་ཡང་བྱུང་མ་སོང༌། ཞེས་སྨྲས།
ལོ་ལི་ཏཱ་ཡིས། ཕེ་ནུས་བྷ་བྷུ། ཁྱོད་ཀྱིས་འདིར་ཉོན་དང་། ངས་ཁྱོད་
ལ་སྔོན་བརྡ་ཞིག་གཏོང་རྒྱུ་ཡོད་པ་ནི། ཁྱོད་ཀྱིས་སྐྱེས་བུ་གཞན་ཕྱོགས་གང་
ཙིའི་ཐད་ནས་ཁྱོད་རང་ཉིད་ལས་ཆེས་མཆོག་ཏུ་གྱུར་བ་རྣམས་ལ་ཁྱོད་ཀྱི་སློབ་
སྟོན་བསླབ་བྱ་དེ་ལེགས་སྐྱེས་གསོལ་རས་སུ་འབུལ་འདོད་ཀྱི་རློམ་སེམས་ཧམ་
པ་གཏན་ནས་མ་འཆང་། ཞེས་བརྗོད་པ་དང་མཉམ་དུ་ཚོར་བའི་ངར་ཤུགས་
དྲག་པོ་ཞིག་དང་བསྡེབས་ནས་མོ་ཁང་མིག་དེའི་ཕྱི་རུ་ཐོན།
བྷོར་དྷ་སུན་དྷ་རེས་ཀྱིས། ལྟོས་དང་། ཅི་འདྲའི་མགོ་མཇུག་མེད་པའི་
དོན་མེད་རྙོག་འཛིང་ཞིག་ལ། ཞེས་སྐད་ཤུགས་ཆེན་པོ་ཞིག་བརྒྱབས་པ་དང་
འབྲེལ། ང་ཚོས་མ་འོངས་པར་ག་རེ་བྱེད་དགོས་འདུག དེའི་ཕྱོགས་ལ་བསམ་
བློ་ཞིག་བཏང་ན། ཞེས་སྨྲས།
ཕེ་རེ་ཤུ་བྷ་བྷུ་ཡིས། ང་ཚོས་ང་རང་ཚོའི་ལས་འགན་གང་ཡིན་པ་དེ་བྱས་
ན་ཡག་གི་རེད། འོན་ཀྱང་ང་ཚོས་འདི་ལྟ་བུའི་རྙོག་འཛིང་ཆེ་བའི་བྱ་བ་ཞིག་
གི་གནས་བབས་ཁྲོད་ནས་ང་ཚོའི་ལས་འགན་དེ་ག་རེ་ཡིན་པ་ཤེས་ཐུབ་དཀའ་
བ་ཞིག་རེད། ཁྱོད་ཀྱིས་ང་ལ་དགོངས་ཡངས་བསམ་ཤེས་གནང་རོགས། འོན་
ཀྱང་ད་ལྟ་ངས་གནད་དོན་འདིའི་ཐོག་ལ་གྲོས་བསྡུར་བྱེད་འདོད་མི་འདུག དུས་
ཡུན་ཅུང་ཙམ་ཞིག་ལ་ང་ཁེར་རྐྱང་དུ་གཅིག་པུར་འདུག་རྒྱུའི་འདོད་པ་འདུག
ཅེས་སྨྲས།། །།

ལེའུ་ང་གཅིག་པ།
ཀྱི
༄༅། །སུའུ་ཆར་རས་ཐ་ཡིས་ལོ་ལི་ཏཱ་ཡི་ཁ་ནས་གནས་ཚུལ་ཅི་བྱུང་
ཐམས་ཅད་གོ་སྐབས། ལོ་ལི་ཏཱ་ཡིས་བྱ་བ་ཡོད་དོ་ཅོག་གི་ཐོག་ལ་ཉེས་ཆད་ཅིག་
བཟོས་འདུག་སྙམ་པའི་ཕྱོགས་ལ་བསམ་གཞིག་བྱེད་རྒྱུའི་འགོ་བཙུགས། དུས་
ཡུན་ཅུང་ཟད་ཅིག་ལ་ཁུ་སིམ་མེར་བསྡད། འོན་ཀྱང་དེ་རྗེས་མོའི་ལག་ངར་ལོ་ལི་
ཏཱ་ཡི་སྐེལ་འཁྱུད་དེ། བརྩེ་བའི་མཛའ་གཅུགས་གཅུང་མོ། ཁྱོད་ཀྱིས་གང་
བྱས་པ་དེས་ང་ལ་དངངས་སྐྲག་ཅིག་སྐྱེ་འཇུག་གི་འདུག ཅེས་སྨྲས།
ལོ་ལི་ཏཱ་ཡིས། ཁྱོད་ག་རེ་ལ་དངངས་སྐྲག་སྐྱེ་བཞིན་འདུག ཅེས་དྲིས།
སུའུ་ཆར་རས་ཐ་ཡིས། འདི་ལྟ་བུའི་བྱ་བ་དེ་ག་དུས་ཡིན་ནའང་བྷ་རཱ་མོ་
ཡི་ཚོགས་པའི་ནང་ལ་ཡོངས་ཁྱབ་ཏུ་འབྱུང་བཞིན་ཡོད་པ་ཞིག་རེད། འོན་ཀྱང་
ངས་ཚོད་དཔག་བྱས་པ་ཡིན་ན། གང་ལྟར་ཡང་མཐའ་མཇུག་ཏུ་སླེབས་པའི་སྐབས་
སུ་བྷིནོ་བྷ་བྷུ་ཡིས་དེ་ལ་འདོད་མོས་བྱེད་རྒྱུ་མ་རེད་བསམ་གྱིན་འདུག ཅེས་བཤད།
ལོ་ལི་ཏ་ཡི་གདོང་པ་དེ་ནང་དུ་བསྒྱར་ནས་ཕྱིན་ན་ཡང༌། མོས་དཔའ་
-764-

མི་ཞུམ་པའི་གདེང་ཚོད་ཡོད་པའི་སྒོ་ནས། ཁོས་ཏན་ཏན་འདོད་མོས་བྱེད་
རྒྱུ་རེད། ཅེས་སྨྲས།
སུའུ་ཆར་རས་ཐ་ཡིས། ཁྱོད་རང་གིས་ཤེས་གསལ་ལྟར། ཕེ་ནུས་བྷ་
བྷྱ་ཡིས་ཨ་མ་ལ། ནམ་ཞིག་བྷི་ནོ་ཡིས་ཁྱོད་དང་ལྷན་དུ་གཉེན་སྒྲིག་བྱེད་རྒྱུ་དེ་
ཁོ་རང་ཉིད་ཀྱི་སྤྱི་ཚོགས་ལས་རང་ཉིད་ཟུར་དུ་འཐོན་རྒྱུའི་གནད་དོན་ལ་ཐུག་
ཡོད་པ་རྟོ ཌ་པའི་སྐབས་སུ། ནམ་ཡང་དེ་ལ་ངོས་ལེན་མོས་མཐུན་བྱེད་མི་སྲིད་
པ་ཞིག་ཡིན་པའི་སྐོར་མོ་ལ་བརྗོད་དེ། མོའི་སེམས་ཤུགས་བཅག་ཡོད་པ་ཞིག
རེད། ལོ་ལི་ཏྭ། ཁྱོད་ཀྱིས་ཕེ་ནུས་བྷ་བྷུ་ལ་སྐད་ཆ་དེ་ལྟར་བཤད་པའི་སྔོན་ལ
ཁྱོད་ཀྱིས་ག་རེ་བྱས་ནས་དཀའ་ངལ་ཆེ་བའི་བྱ་བ་མཐའ་དག་ལ་བསམ་གཞིག་
ཞིབ་ཕྲ་ཞིག་མ་བཏང་བ་ཡིན་ནམ། ཞེས་སྨྲས།
ལོ་ལི་ཏཱ་ཡིས་སྐད་ཅོར་དང་བཅས། ངས་དེ་ལྟར་སྐད་ཆ་བཤད་པ་ལ་
ང་འགྱོད་པ་སྐྱེ་རྒྱུ་རེད་བསམ་ནས་དེའི་ཕྱོགས་ལ་ཁྱོད་རང་གིས་བསམ་གཞིག་
གཏན་ནས་བྱེད་མི་དགོས། གལ་ཏེ་ཕེ་ནུས་བྷ་བྷུ་དང་ཁོའི་ཕྱོགས་གཏོགས་ཀྱི་
ཚོགས་པ་ཡི་སེམས་ལ་ང་རྔོན་པ་ཡིས་དེད་པའི་རི་དྭགས་བཞིན་དུ་འདྲུད་འཐེན
བྱས་ཏེ། རྒྱ་མཚོའི་མཐའ་ལ་བསྐྱལ་འདོད་ཀྱི་རེ་བ་བཅང་གི་ཡོད་ན་ཁོང་ཚོས་
ཏན་ཏན་ང་གནས་དེ་ལ་དབང་སྒྱུར་བྱེད་ཐུབ་རྒྱུ་རེད། ཁོང་ཚོས་མི་རིང་བར་
ཁོ་རང་ཚོའི་ནོར་འཁྲུལ་དེ་ངོ་ཤེས་རྒྱུ་རེད། ཁོས་ང་རྒྱ་མཚོའི་ནང་དུ་མཆོང་
བར་བྱེད་པ་ལ་དངངས་སྐྲག་སྐྱེ་བཞིན་མེད་པ་དེ་གཏན་ནས་ཤེས་ཀྱིན་མི་འདུག
ཁྱི་སྐད་རྒྱག་པར་བྱེད་པའི་ཁོའི་ཤ་ཁྱི་རྣམས་ཀྱི་ཡ་མགལ་མ་མགལ་གྱི་བར་དུ་
ལྷུང་རྒྱུ་ལས། ང་མི་རིང་བར་རྒྱ་མཚོའི་ནང་དུ་མཆོང་ན་འདོད། ཅེས་སྨྲས།
-765-

སུའུ་ཆར་རས་ཐ་ཡིས། ང་ཚོས་དེའི་སྐོར་ཨ་ཕ་དང་ལྷན་དུ་གྲོས་བསྡུར་
བྱེད་ཆོག་གི་རེད། ཅེས་བསམ་ཚུལ་ཞིག་བཏོན།
ལོ་ལི་ཏཱ་ཡིས། ངས་ཁྱོད་ལ་ཁ་ཚོན་བཅད་ནས་བཤད་ཐུབ་པ་ཞིག་ལ། ཨ་
ཕས་ནམ་ཡང་ང་ཚོ་ལ་རྔོན་པ་དེ་ཚོ་དང་བསྡེབས་ནས་གནོད་ཤུགས་སྤྲོད་རྒྱུ་མ་རེད།
ཁོས་ནམ་ཡང་ང་ཚོ་བཀག་སྡོམ་གྱི་ལྕགས་སྒྲོག་ནང་དུ་ཚུད་ནས་འདུག་རྒྱུ་དེ་འདོད་
ཀི་ཡོད་པ་མ་རེད། ཁོས་དུས་ནམ་ཞིག་གི་ཚེ་ཡིན་ནའང་། ང་ཚོའི་བསམ་ཚུལ
དང་ལྟ་བ་རྣམས་ཁོ་རང་ཉིད་ཀྱི་བསམ་ཚུལ་དང་ལྟ་གྲུབ་ལས་ཐ་དད་དུ་ཕྱིན་པའི་
ཚེ། དེ་ལ་ང་ཚོའི་ཕྱོགས་སུ་མི་འདོད་པའི་ཁྲོ་ཉམས་བསྟན་པ་དང་ཡང་ན་བྷ་རཱ་མོ་
ཡི་ཚོགས་པའི་མིང་ཐོག་ནས་ང་ཚོ་ལ་ཞུགཏུགས་ཀྱི་རེ་འདུན་བཏོན་སོགས་ལ་བརྟེན་
ནས་ང་ཚོའི་རང་དབང་ལ་ས་མཚམས་ཀྱི་བཅད་རྒྱ་བཟོ་རྒྱུའི་འབད་བརྩོན་བྱེད་
མྱོང་ཡོད་པ་རེད་དམ། གནད་དོན་དེའི་ཐད་ལ་ཐེངས་ཅི་ཙམ་ཞིག་ལ་ཨ་མས་
ཁོ་ལ་བསུན་གཙེར་བྱས་ཡོད་པ་མ་རེད་དམ། འོན་ཀྱང་ཨ་ཕའི་སེམས་ལ་འཇིགས་
སྐྲག་གི་དངངས་ཚབ་གཅིག་ཁོ་ན་ཡོད་པ་དེ་ནི། ང་ཚོས་ང་རང་ཚོའི་ངོས་ནས་
རང་སྟོབས་ཀྱིས་ང་རང་ཚོའིབདེ་སྡུག་ལབསམ་གཞིག་བྱེད་རྒྱུའི་བློ་སྟོབས་དང་ནུབ་
ཤུགས་དེ་ཉམས་རྒུད་འཕྲོབརླག་ཏུ་འགྲོ་མི་ཡོང་ངམ་སྙམ་ནས་དེ་ལ་དངངས་སྐྲག་
སྐྱེ་བཞིན་ཡོད་པ་རེད། ཁོས་ང་ཚོ་ལ་ལྟ་རྟོག་གཟིགས་སྐྱོང་གནང་ནས་འཚར་ལོངས་
འདི་འདྲ་ཞིག་འབྱུང་བཅུག་པའི་རྗེས་སུ་ཁྱོད་ཀྱི་སེམས་ལ་ཁོས་ང་ཚོ་མཐའ་མཇུག་
གི་གནད་འགག་ཐོག་ལ་སླེབས་ཡོང་དུས་ང་ཚོ་ལ་མགོ་འབུལ་ལུས་འབུལ་བྱེད་བཅུག་
ནས་ཕེ་ནུས་བྷ་བྷུ་ལྟ་བུའི་མི་ཞིག་གི་ཚོགས་པའིབཙོན་ཁང་གི་བཀོད འདོམས་པའི་
ལག་ཏུ་རྩིས་སྤྲོད་བྱེད་རྒྱུ་རེད་བསམ་གྱིན་འདུག་གམ། ཞེས་སྨྲས།
766-

སུའུ་ཆར་རས་ཐ་ཡིས་བསམ་གཞིག་ནན་པོ་དང་བཅས། ཧ་ཅང་ཡག་
པོ་འདུག ངས་ཚོད་དཔག་བྱས་ནའང་ཨ་ཕས་དེ་ལ་དགག་བྱ་བྱེད་རྒྱུ་མ་རེད་
སྙམ་གྱིན་འདུག འོན་ཀྱང་དེའི་མཇུག་ཏུ་ཁྱོད་ཀྱིས་བསམ་ཚུལ་དང་གྲོས་འཆར་
ཅི་འདྲ་ཞིག་འདོན་རྩིས་ཡོད་དམ། ཞེས་དྲིས།
གལ་ཏེ་ཁྱོད་རང་ཚོ་སུ་ཞིག་གི་ངོས་ནས་དེའི་ཐོག་ལ་རྒྱབ་སྐྱོར་རོགས་
རམ་མ་བྱས་པ་ཡིན་ན། དེ་རྗེས་ང་རང་ཉིད་ཀྱི་ངོས་ནས་་་། ཞེས་སྐད་ཆ་
འགོ་བཙུགས་ཡོང་ནའང༌། སྐབས་དེར་སུའུ་ཆར་རས་ཐ་ཡིས་སེམས་འཚབ་
དང་བཅས་མོའི་སྐད་ཆའི་འཕྲོ་བཅད་དེ།
མ་རེད། མ་རེད། ངའི་སྙིང་ཉེ། ཁྱོད་ཀྱིས་དེའི་ཐོག་ལ་ཐབས་ལམ་
གཞན་ངེས་པར་དུ་བཙལ་དགོས་མ་རེད། ངས་དེའི་ཐོག་ལ་བསམ་ཚུལ་གྱི་
འཆར་གཞི་ཞིག་བློ་ལ་འཁོར་ཡོད། ཅེས་བཤད།
ཉི་མ་དེའི་དགོང་དྲོ་སུའུ་ཆར་རས་ཐ་ཕེ་རེ་ཤུ་བྷ་བྷུ་ལ་འཆར་ཅན་ལྟར་དུ་
ཐུག་འཕྲད་དུའ གྲོ་རྒྱུའི་གྲ་སྒྲིག་བྱེད་བཞིན་པའི་སྐབས་ཏག་ཏག་ལ་ཕ་རེ་ཤུ་བྷ་
བྷུ་ཁོ་རང་ཉིད་ཚུར་མོའི་ཁང་པ་རུ་མོ་ལ་ཐུག་འཕྲད་བྱེད་དུ་ཡོང་། དགོང་དྲོའི་
དུས་ཚོད་འདི་ནི་ཁོ་མེ་ཏོག་ལྡུམ་རའི་ནང་དུ་གཅིག་པུར་ཡར་འགྲོ་མར་འགྲོ་བྱས་
ཏེ། མགོ་བོ་ནང་དུ་བསྒུར་ནས་བསམ་བློའི་འཆར་སྒོ་གཏིང་ཟབ་ཅིག་གི་ནང་
དུ་འགྲིམ་པར་བྱེད་པའི་དུས་ཚོད་ཡིན་ཞིང་། དེ་ནི་ཁོའི་རྒྱུན་ལྡན་གྱི་གོམས་
གཤིས་ཤིག་དང་དེ་ནི་ཁོའི་ཉིན་མོའི་ལས་ཀ་ཐམས་ཅད་ཀྱི་གཉེར་སུལ་གྱི་ལྟེབ་
མ་ཐམས་ཅད་དགོང་དྲོའི་གྲིབ་བསིལ་གཙང་ཞིང་འཇམ་པའི་ཁྲོད་དུ་བཤིགས་
ནས། ཁོ་རང་ཉིད་ཀྱི་སེམས་ལ་ཞི་འཇམ་བག་ཕེབས་ཀྱི་སྤྲོ་སྐྱིད་འཁོད་སྙོམས་
-767-

པོ་ཞིག་བཟོ་བཞིན་ཡོད་པ་ལ། རབ་རིབ་དང་ནག་ནོག་གི་སྐྱོན་གྱིས་མ་བསྒྲིབས་
པའི་ཞི་འཇམ་བག་ཕེབས་ཀྱི་རླུང་གི་རླབས་རྒྱུན་དྭངས་ཤིང་གཙང་བ་ཞིག་ཁོའི་
ཚེ་སྲོག་གི་མཛོད་ཁང་དུ་གཏེར་དུ་སྦས་ནས་ཁོ་རང་ཉིད་མཚན་མོའི་ངལ་གསོ་
ལ་ཞུགས་རྒྱུའི་སྟ་གོན་གྲ་སྒྲིག་བྱེད་བཞིན་ཡོད་པ་ལྟ་བུ་ཞིག་རེད།
འོན་ཀྱང་དེ་རིང་དགོང་མོ་ཁོས་རང་ཉིད་ཀྱི་ཁེར་རྐྱང་གི་མཚན་མོའི་མཉམ་
གཞག་གི་སྒོམ་གྱི་ཞི་བདེ་དེ་བློས་བཏང་ནས་ཁོ་སུའུ་ཆར་རས་ཐ་ཡི་ཁང་པའི་ནང་
དུ་དཀའ་སྡུག་གིས་ཡོངས་སུམནར་བའི་གདོང་གི་འགྱུར་བག་ཅིག་དང་ལྷན་དུ་འཛུལ་
ཡོང་དུས། སུའུ་ཆར་རས་ཐ་ཡི་སེམས་ལ་བརྩེ་སེམས་ཀྱིས་རབ་ཏུ་གདུང་བའི་
ཚེ་སྲོག་གི་ཟུག་གཟེར་ཆེན་པོ་ཞིག་སྟེ། ཨ་མ་ཞིག་གིས་རང་གི་བྱིས་པ་ཕྱི་རོལ་ན་
ཅི་དགར་རྩེད་འཇོ་རུ་རོལ་བར་བྱེད་དགོས་པ་ལ་དེ་ལྟར་མ་བྱས་པར་གཡོ་འགུལ་
མེད་པ་ཙམ་དུ་མ་ཟད། སྡུག་བསྔལ་དང་ན་ཚས་མནར་ཏེ་ཁ་གྲག་རྒྱུ་མེད་པར་
བསྡད་ཡོད་པ་མཐོང་བ་ལྟ་བུའི་གདུང་སེམས་ཀྱི་ཚོར་བ་ཞིག་སྐྱེས།
ཕེ་རེ་ཤུ་བྷ་བྷུ་ཡིས། ངས་ཚོད་དཔག་བྱས་ན་ཁྱོད་ཀྱིས་གནས་ཚུལ་ཚང་
མ་གོ་ཡོད་རྒྱུ་རེད། རཱ་དྷ། ཁྱོད་ཀྱིས་གོ་ཡོད་དམ། ཞེས་དྲིས།
སུའུ་ཆར་རས་ཐ་ཡིས། གོ་སོང་། ཨ་ཕ། ངས་ཚང་མ་གོ་སོང་།
འོན་ཀྱང་ག་རེ་བྱས་ནས་ཁྱོད་ཀྱིས་ཧ་ཅང་གི་བློ་འཚབ་དང་དངངས་སྐྲག་ཅིག་
བྱེད་ཀྱིན་ཡོད་དམ། ཞེས་ལན་བརྒྱབས།
ཕེརེ་ཤུ་བྷ་བྷུ་ཡིས། ངས་གནད་དོན་གཅིག་ཁོ་ནའི་ཐོག་ལ་སེམས་ཁྲལ་
བྱེད་ཀྱིན་ཡོད། གནད་དོན་དེ་ནི་ལོ་ལི་ཏཱ་ཡིས་མོ་རང་ཉིད་ཀྱིས་བསླངས་པའི་
དོན་རྐྱེན་འདིའི་བཙན་རྒོལ་གནོན་ཤུགས་ལ་གདོང་ལེན་བྱེད་ཐུབ་ཡོང་ངམ་མི་
-768-

སྙམ་པ་དེ་རེད་། ཚོར་འདུ་ཞིག་གིས་ཁེངས་པའི་གདོང་གི་ངོ་ན། བླང་དོར་
གྱི་རྣམ་དབྱེ་འབྱེད་པའི་རྣམ་དཔྱོད་དང་བྲལ་བའི་རྨོངས་པ་མ་རིག་པའི་ང་རྒྱལ་
ཞིག་ཡོད་པ་དེས། ང་ཚོའི་སེམས་པ་བསྒྲིབས་ནས་མོག་མོག་ཏུ་བྱེད་ཀྱིན་ཡོད་
པ་ཞིག་རེད། འོན་ཀྱང་དུས་ནམ་ཞིག་གི་ཚེ་ན། ང་ཚོའི་བྱ་སྤྱོད་དང་གཡོ་
འགུལ་གྱི་ཤིང་འབྲས་རྣམས་གཅིག་གི་རྗེས་སུ་གཅིག་བྱས་ནས་རང་རང་གི་ཉིང་
བཅུད་སྨིན་དུ་འཇུག་ཡོང་བཞིན་པའི་སྐབས་དེར། ང་རང་ཚོས་རང་གི་ཀུན་
སྤྱོད་འཁྱེར་སྟངས་ཀྱི་བྱེད་ལས་ཀྱི་མཇུག་འབྲས་ལ་ངང་སྒུག་བྱེད་མ་ཐུབ་པར།
མངོན་མེད་དུ་འགྲོ་བཞིན་ཡོད་པ་རེད། ལོ་ལི་ཏུ་ཡིས་མོ་རང་ཉིད་ཀྱི་བྱ་སྤྱོད་
ཀྱི་མཇུག་འབྲས་ལ་བསམ་གཞིག་ལེགས་པར་བཏང་བའི་སྒོ་ནས་མོ་རང་ཉིད
གང་གི་ཕྱོགས་སུ་འགྲེངས་ན་དགེ་མཚན་ཡོད་པའི་ཁ་ཕྱོགས་གང་ཡིན་པ་དེ་ཐག་
གཅོད་གཏན་འབེབས་བྱས་ཡོད་པ་ཞིག་རེད་དམ། ཞེས་སྨྲས།
སུའུ་ཆར་རས་ཐ་ཡིས། ངས་ཁྱོད་ལ་གནས་ཚུལ་གཅིག་ཁ་ཚོན་བཅད་
ནས་བཤད་ཐུབ་ཀི་རེད། གནས་ཚུལ་དེ་ནི་སྤྱི་ཚོགས་ཀྱི་ལྟ་སྟངས་འོག་ནས
མོ་ལ་འོས་ཤིང་རན་པའི་མནར་གཅོད་ཅིག་མྱོང་བཅུག་པའི་ཉེས་ཆད་གང་གིས་
ཀྱང་མོ་དབང་འོག་ཏུ་གཏན་ནས་བསྡུ་མི་ཐུབ་པ་ཞིག་རེད། ཅེས་བཤད།
ཕེ་རེ་ཤུ་བྷ་བྷུ་ཡིས། ང་ལ་དོན་རྐྱེན་དེ་ཐེ་ཚོམ་དང་བྲལ་ཞིང་གདེང་ཚོད་
འཁེལ་བ་ཞིག་ངེས་པར་དུ་དགོས། ལོ་ལི་ཏཱ་ཡིས་སྙིང་སྟོབས་ལྡན་པའི་སྒོ་ནས་
ངོ་འོག་གྱེན་ལངས་བྱས་པ་དེ་ཁོང་ཁྲོས་གཞན་དབང་དུ་གྱུར་བའི་དུས་ཡུན་འཁྱུག་
ཙམ་ཞིག་གི་རིང་ཁོ་ན་ལ་རྣམ་འགྱུར་དེ་འདྲ་བསྟན་པ་ཙམ་ཞིག་མིན་ནམ་སྙམ་
གྱིན་འདུག ཅེས་འགྲེལ་བཤད་བརྒྱབས།
769-

སུའུ་ཆར་རས་ཐ་ཡིས་མགོ་བོ་ནང་དུ་བསྒུར་ནས། མ་རེད། ཨ་ཕ།
གལ་ཏེ་གནས་ཚུལ་དེ་འདྲ་ཞིག་ཡིན་ན་ངས་དུས་ཡུན་སྐད་ཅིག་མ་གཅིག་གི་
རིང་ལ་ཡང་མོའི་སྐད་ཆ་ལ་གཏན་ནས་ཉན་འཇོག་བྱེད་མི་སྲིད་པ་ཞིག་རེད། ལོ་
ལི་ཏཱ་ཡིས་གང་ཞིག་བསམ་བློའི་ནང་དུ་གྲ་སྒྲིག་བྱས་ཏེ་ཡོད་པ་དེ་དག་ཡུན་རིང་
པོ་ཞིག་གི་ནང་ལ་གལ་གནད་ཆེན་པོའི་སྒོ་ནས་ཞིབ་ཅིང་ཕྲ་བར་བསམ་གཞིག་
བཏང་ཡོད་པར་བརྟེན། ནམ་ཞིག་གློ་བུར་དུ་མོ་ལ་ཕམ་ཉེས་ཀྱི་གྱོང་གུད་ཅིག་
སླེབས་ཡོང་བའི་སྐབས་སུ་བསམ་གཞིག་མཐར་ཕྱིན་པའི་སྒོ་ནས་མོའི་བསམ་
བློའི་འཁྱེར་སོ་རྣམས་ཕྱི་ལ་འཐོན་ཡོང་གི་ཡོད་པ་རེད། ལོ་ལི་ཏུ་ལྟ་བུའི་བུ་མོ་
ཞིག་ལ་མཚོན་ན་དུས་སྐབས་འདི་འདྲ་ཞིག་ལ་སླེབས་དུས་མོ་རང་ཉིད་ལ་བཀག་
སྡོམ་བྱེད་རྒྱུའི་ཐོག་ལ་འབད་བརྩོན་ནམ་ཡང་བྱེད་མི་སྲིད་པ་ཞིག་རེད། ད་
དུང་དེའི་མ་ཚད། ཨ་ཕ། བྷི་ནོ་བྷ་བྷུ་དེ་དངོས་གནས་མི་ཡག་པོ་ཞིག་རེད།
ཅེས་སྨྲས།
ཕེ་རེ་ཤུ་བྷ་བྷུ་ཡིས། འོན་ཀྱང་བྷི་ནོ་བྷ་རཱ་མོ་ཡི་ཚོགས་མི་ལ་ཞུགས་རྒྱུའི་
གྲ་སྒྲིག་ཨང་གསར་ཡོད་པ་རེད་དམ། ཞེས་དྲིས།
སུའུ་ཆར་རས་ཐ་ཡིས། དེའི་སྐོར་ངས་ཏན་ཏན་བཤད་ཐུབ་རྒྱུ་མེད།
ཅེས་དང་། ང་ཚོ་གྷོ་ར་བྷ་བྷུ་ཡི་ཨ་མ་ལ་ལན་ཞིག་ཐུག་འཕྲད་དུ་འགྲོ་རྒྱུའི་ཐོག་
ལ་ཁྱོད་ལ་བསམ་ཚུལ་ག་རེ་ཡོད་དམ། ཞེས་དྲིས།
ཕེ་རེ་ཤུ་བྷ་བྷུ་ཡིས། དེ་ལ་མོས་མཐུན་བྱས་ཏེ་ང་རང་ཉིད་ཀྱིས་དེའི་སྐོར་
ལ་བསམ་གཞིག་བྱས་པ་ལྟར་ན། ཏན་ཏུན་ཁྱོད་དེར་ཕྱིན་ན་ཡག་པོ་ཡོང་གི་
རེད། ཅེས་བཤད།། །།

ལེའུ་ང་གཉིས་པ།
༄༅། །ཨ་ནན་དྷ་མོ་ཡེས་ཀྱི་ནང་ནས་བྷི་ནོ་ཉིན་ལྟར་ཞོགས་པ་སྔ་
བོ་རུ་ཁོ་རང་ཉིད་ཀྱི་སྡོད་ཁང་དུ་འགྲོ་བཞིན་ཡོད་པ་དང་༌། ཉི་མ་གཅིག་ལ་ཁོ་
ནང་དུ་འབྱོར་སྐབས་དེར། ཁོ་ལ་ཡི་གེ་ཞིག་བཏང་ཡོད་པ་ཁོའི་ལག་ཏུ་འབྱོར།
ཡི་གེ་དེ་ནི་འབྲི་བ་པོའི་མིང་མ་འཁོད་པའི་ཡིག་འཁྱམ་ཞིག་དང༌། ནང་དུ་
བྷི་ནོ་ཡིས་ལོ་ལི་ཏཱ་ལ་གཉེན་སྒྲིག་བྱེད་རྒྱུའི་ཕྱོགས་ལ་མི་འདོད་པའི་རྣམ་འགྱུར་
གང་འཚམས་ཤིག་བསླབ་བྱའི་ཚུལ་དུ་བཀོད་ཡོད་པར་མ་ཟད། ད་དུང་དེའི་
ནང་དུ་གནས་ཚུལ་ཐེར་འདོན་བྱས་ཏེ་ཁ་ཕྱོགས་གསལ་སྟོན་བྱས་ཡོད་པ་ཞིག་
ལ། བྷི་ནོ་ཡིས་ལོ་ལི་ཏཱ་ལ་གཉེན་སྒྲིག་བྱེད་རྒྱུའི་འདུ་འགོད་ཁྲོད་དུ་ཁོ་རང་ཉིད་
ལ་མ་བདེ་མ་སྐྱིད་པ་ཞིག་ཡོང་བ་ཙམ་མ་ཡིན་པར། ད་དུང་དེའི་ཐོག་ལ་ལོ་
ལི་ཏཱ་ལ་ཡང་བཀྲ་མ་ཤིས་པའི་རྐྱེན་ངན་ཞིག་ཏན་ཏན་འབྱུང་ངེས་པ་དང་། གང་
ལྟར་ཡང་བྷི་ནོ་ཡིས་སྔོན་བརྡ་དེ་ལ་མ་ལྟོས་པར་གཉེན་སྒྲིག་གི་དོན་རྐྱེན་དེ་རྩིས་
མེད་དུ་མ་བཏང་ན། དེའི་མཇུག་འབྲས་ལེགས་པོ་མི་ཡོང་བར་བརྟེན། དེ་
771-

ལས་ཁོས་ལོ་ལི་ཏཱ་ལ་སྨན་པ་རྣམས་ཀྱིས་ཀྱང་བྲང་སྐྱོན་གྱི་གློ་བའི་གཅོང་ནད་ཡོད་
པའི་སོམ་ཉི་བྱེད་བཞིན་ཡོད་པ་དེ་ལ་བསམ་གཞིག་བྱས་ན། ཁོ་རང་ཉིད་ལ་
ཡང་དགེ་མཚན་ཆེ་བའི་སྐོར་འཁོད་ཡོད་པ་ཞིག་རེད།
བྷི་ནོ་ལ་དེ་ལྟ་བུའི་ཡི་གེ་ཞིག་འབྱོར་ཚེ། ཧ་ལས་ཧོན་འཐོར་ནས་ཁ་ནས་
ཚིག་མི་འཐོན་པ་ཞིག་ཏུ་གྱུར། གང་ཡིན་ཟེར་ན་བྷི་ནོ་ཡི་བསམ་བློའི་འཆར་
སྣང་གི་ཁྲོད་དུ། དེ་ལྟ་བུའི་གཡོ་སྒྱུ་མིག་མཐོང་ལག་ཟིན་ཞིག་སྐྱེ་བོ་སུ་ཞིག་གིས་
ཀྱང་གསར་གཏོད་བྱེད་ཐུབ་རྒྱུ་རེད་སྙམ་པའི་རྣམ་རྟོག་སྐྱེ་མྱོང་མེད་པར་མ་ཟད།
སྤྱི་ཚོགས་ཀྱི་ལམ་ལུགས་དང་ཡུལ་སྲོལ་གོམས་གཤིས་སོགས་ཀྱི་འོག་ནས་ཁོ་
དང་ལོ་ལི་ཏཱ་གཉིས་ཀྱི་གཉེན་སྒྲིག་དེ་འབྱུང་མི་སྲིད་པ་ཞིག་ཡིན་པ་དེ་ཡང་མི་ཚང་
མ་ལ་མངོན་གསལ་དང་ལྐོག་ཏུ་མ་གྱུར་བ་ཞིག་ཡིན་པ་ལ་ཐེ་ཚོམ་མི་དགོས་པ་
ཞིག་རེད། རྒྱུ་མཚན་དེ་ལ་བརྟེན་ནས་དུས་ཡུན་རིང་པོ་ཞིག་གི་ནང་ལ་ཁོའི་
སེམས་ལ། ཁོ་རང་ཉིད་ཀྱིས་ལོ་ལི་ཏཱ་ལ་བཅིངས་པའི་བརྩེ་དུང་དེ་ཁག་འདོགས་
བྱེད་ས་ཡོད་པའི་གནས་སྟངས་ཤིག་ལ་བརྩི་བཞིན་ཡོད་པ་ཞིག་རེད།
འོན་ཀྱང་ཁོ་ལ་དེ་ལྟ་བུའི་ཡི་གེ་ཞིག་བཏང་བ་ནས་བཟུང་གནས་ཚུལ་དེ་
ནི་ཁོ་ལ་མཚོན་ན་བྷ་རཱ་མོ་ཡི་འཁོར་ཚོགས་ཀྱི་ཁྲོད་དུ་གནས་ཚུལ་ངེས་གཏན་
འཁེལ་བ་ལྟ་བུ་ཞིག་ཏུ་བརྩིས་ཡོད་པ་ལྟ་བུར་གྱུར་བ་དང༌། དེ་ལ་བརྟེན་ནས་
དོན་རྐྱེན་དེས་ཁོ་ལ་སྤྱི་ཚོགས་ཀྱི་ཁྱབ་ཁོངས་ཀྱི་མི་རྣམས་ཀྱིས་མོ་ལ་ཚུལ་ཇི་ལྟར་
གནད་དོན་དེའི་ཐོག་ལ་ཁག་འདོགས་སྐྱོན་བརྗོད་ཅིག་བསྒྲིགས་ཏེ། མོའི་སྟེང་
ལ་སྤུང་གི་མེད་དམ་སྙམ་པའི་ཟུག་རྔུ་ཤུགས་དྲག་པོ་ཞིག་བསྐྲུན་པ་དང་འབྲེལ།
དེའི་ཕྱོགས་ལ་བསམ་གཞིག་ཚད་ལས་བརྒལ་བ་བྱེད་དགོས་བྱུང༌། དེ་ནི་ཁོ་
-772-

ལ་མཚོན་ན་རང་ཉིད་ལ་གདེང་ཚོད་མེད་པའི་གནད་དོན་ཁོ་ན་ཙམ་ཞིག་མ་ཡིན་
པར། ད་དུང་དེ་བས་ཀྱང་ང་ཚོར་དགོས་པའི་གནད་དོན་ཞིག་ཡོད་པ་ནི། ལོ་
ལི་ཏཱ་ཡི་མིང་དེ་ཁོའི་མིང་གི་ཟླ་གྲོགས་སུ་མངོན་གསལ་དོད་པོའི་སྒོནས་བསྡེབས་
ཏེ་སྤྱི་ཚོགས་ཀྱི་ཁྲོད་དུ་སྤྱི་བཏང་གི་སྐད་ཆའི་བརྗོད་གཞི་ཞིག་ཏུ་བསྐྲུན་ཡོད་པ་
དེ་རེད། ཁོས་ཚོད་དཔག་གཅིག་ཁོ་ན་བྱེད་ཐུབ་པ་དེ་ནི། ད་ཆར་ལོ་ལི་ཏ་
ཡིས་ཏན་ཏན་མོ་དང་ཁོ་གཉིས་ཐོག་མར་འབྲེལ་འདྲིས་བྱུང་བའི་དུས་སྐབས་ཏེ།
འ
ངན་སྔགས་ཀྱི་མཐུ་གཏད་པའི་ཉིན་མོ་རྣམས་ཀྱི་ཐོག་ལ་ངན་ཁག་དཀྲིས་ཏེ། མོ་
རང་ཉིད་ཀྱིས་རང་ཉིད་ལ་དམའ་འབེབས་སྐྱོན་བརྗོད་བྱེད་ཀྱིན་ཡོད་ངེས་པའི་
གདེང་ཚོད་བྱེད་ཀྱིན་ཡོད་པ་དང་། རྒྱུ་མཚན་དེ་ལ་བརྟེན་ནས་མོས་ཕྱིན་ཆད་
ཁོ་མིག་གིས་མཐོང་རྒྱུ་ཙམ་ལ་ཡང་བཟོད་བསྲན་བྱེད་མི་ཐུབ་པའི་ཚོད་དཔག་
བྱེད་ཀྱིན་ཡོད་པ་ཞིག་རེད། དཀོན་མཆོག་མཁྱེན། འགྲོ་བ་མིའི་ཚེ་སྲོག་ལ་
ཡང་དེ་ལྟ་བུའི་རང་གཤེ་རང་དམོད་ཀྱི་རྙོག་འཛིང་ཆེས་མང་པོའི་དཀྱིལ་དུ་ཡང་།
དེ་ལྟ་བུའི་ངོ་བོ་གཏིང་ཟབ་ཅིང་ཚོར་འདུ་ཤུགས་དྲག་པའི་དགའ་ཚོར་གྱི་སྣང་
བ་ཞིག་ཁོའི་ཚེ་སྲོག་གི་འོད་སྣང་དང་བསྲེས་ནས་ཡོད་པ་ལ་ཨང་། དེ་ནི་དམའ
འབེབས་སྐྱོན་བརྗོད་དམ། ཡང་ན་ངོ་ཚ་བའི་གནས་གང་ཞིག་ཏུ་ཡང་ངོས་ལེན་
མ་བྱས་པར་མ་ཟད། རང་ཉིད་དེ་ལྟ་བུའི་ཚོར་འདུ་རྣམས་གནས་འཆའ་བའི་
ཡུལ་ཞིག་ཏུ་མི་འགྱུར་བའི་ཆེད་དུ་བྷི་ནོ་ཡིས་མགྱོགས་པོར་རབ་གསལ་ཐོག་ཁང་
གི་གཡབ་སྟེང་དུ་ཡར་འགྲོ་མར་འགྲོ་བྱེད་རྒྱུའི་འགོ་བཙུགས།
འོན་ཀྱང་དེར་ཞོགས་པའི་འོད་སྣང་དང་ལྷན་དུ་རིག་འཚོ་མ་ཟིན་པའི་
རང་བཞིན་ཅན་གྱི་རིགས་ཤིག་ཡོད་པ་ནི། བཅའ་ལག་སྐོར་ཚོང་བྱེད་མཁན་
— 773-

རྣམས་ཀྱི་ཀུ་ཅོ་ཡིན་པ་དང་། དེས་ཁོང་ཚོ་སྲང་ལམ་བརྒྱུད་དེ་འགྲོ་བའི་སྐབས་
སུ་ཁོའི་ཚེ་སྲོག་གི་ཁྲོད་དུ་དེ་བས་ཀྱང་ངལ་གསོ་དང་ལྷིང་འཇགས་མེད་པའི་རྒྱུད་
སྐུལ་ཟབ་མོ་ཞིག་བཏང་།
ལོ་ལི་ཏཱ་ལ་བདེ་སྡུག་གི་ཚོར་བ་ཆེས་ཆེར་འཕེལ་བར་བྱེད་པའི་ཁ་ངན་ཚིག་
རྩུབ་ཀྱི་སྐྱོན་བརྗོད་དེ། འབབ་ཆུ་དྲག་པོའི་རླབས་རྒྱུན་དེ་ཡིས་མོ་བདག་གིར་བྱས་
ནས་བྷི་ནོ་ཡི་ཚེ་སྲོག་གི་གནས་སུ་ཉེན་ཡོལ་དུ་ལྡིང་སྐོར་རྒྱག་བཞིན་དུ་ཁྱེར་ནས་ཕྱིན་
ཡོད་པ་ཞིག་མ་རེད་དམ། ཁོའི་སེམས་ལ་ལོ་ལི་ཏཱ་མོ་རངཉིད་ཀྱི་སྤྱི་ཚོགས་ཁྲོད་
ནས་ཁ་ངན་ཚིག་རྩུབ་ཀྱི་རྦ་རླབས་ཀྱིས་ཚུར་དེད་ནས་ཡོང་བ་དང༌། ཁོའི་ཕྱོགས
ཀྱི་གཙང་ཆུ་ཆེན་པོའི་རླབས་རྒྱུན་གྱིས་ཕར་འཐབ་པ་གཉིས་ཀྱི་བར་ན་ལྡིང་འཁོར
བྱེད་བཞིན་ཡོད་པའི་བསམ་བློའི་འཆར་སྣང་དེ་ཁོའི་སེམས་ཀྱི་ནང་ནས་ཡོངས་སུ་
འདོར་མ་ཐུབ་ནའང་། ཁོའི་ཚེ་སྲོག་གིས་ངུ་སྐད་ཀྱི་ཚིག་ཁ་ཤས་བརྗོད་ཐུབ་པ་ནི།
ལོ་ལི་ཏཱ་ངའི་རེད། ང་ཁོ་ནའི་རེད་ཅེས་པ་དེ་ཙམ་ཞིག་རེད། སྔོན་ཆད་
ཁོ་ལ་ནམ་ཡང་དེ་ལྟ་བུའི་གདེང་ཚོད་ལྡན་པའི་སྒོནས་སྐད་ཆ་འདི་དག་ངག་ནས
ཟླ་བར་བྱེད་པའི་སྙིང་སྟོབས་ཤིག་ཡོད་མྱོང་མེད་པ་ཞིག་རེད། འོན་ཀྱང་དེ་རིང་
ཁོའི་ཚེ་སྲོག་གི་རེ་འདོད་ཕྱི་ལ་མངོན་གསལ་དུ་གྲགས་ཡོང་བ་ཁོས་ཐོས་པའི་ཚེ་ཁོས
རང་ཉིད་ལ་མུ་མཐུད་དུ་བཀག་སྡོམ་བྱེད་མ་ཐུབ།
ནམ་ཞིག་ཁོས་ཐོག་ཁང་གི་བར་ཁྱམས་སུ་ཚོར་འདུ་ཤུགས་དྲག་པོའི་
གནས་སྟངས་ཤིག་གི་འོག་ནས་ཡར་འགྲོ་མར་འགྲོ་བྱེད་བཞིན་པའི་སྐབས་སུ་
གློ་བུར་དུ་ཁོས་ཧ་རན་བྷ་བྷུ་ཁོའི་ཁང་པའི་ཕྱོགས་སུ་ཡོང་བཞིན་ཡོད་པ་མཐོང་།
དུས་སྐབས་དེ་རང་ལ་ཁོས་དེ་མ་ཐག་ཏུ་ཡིག་འཁྱམ་དེའི་རྒྱབ་ལྗོངས་ན་ཅི་ཞིག་
–774–

ཡོད་པ་གསལ་པོར་རྟོགས།
ནམ་ཞིག་ཧ་རན་བྷ་བྷུདེར་འབྱོར་བའི་སྐབས་སུ་བྷི་ནོ་ཡིས་ཁོ་ལ་རྐུབ་བཀྱག་
ཅིག་ཕུལ་བ་དང་ཆབས་ཅིག་རང་ཉིད་ཀྱི་རྒྱུན་ལྡན་གྱི་རང་སེམས་ལ་གདེང་འཇོག་
བྱེད་པའི་བློ་སྤོབས་གང་ཡང་མངོན་དུ་མ་གྱུར་བའི་སྒོ་ནས་ཁོའི་སྐད་ཆ་ལ་ཉན་
ནས་བསྡད། མཐར་ཧ་རན་བྷ་བྷུ་ཡིས་སྐད་ཆ་བཤད་རྒྱུའི་འགོ་བཙུགས་ཏེ།
བྷི་ནོ་བྷ་བྷུ། ཁྱོད་རང་ཧིན་དྷུ་པ་ཞིག་རེད། མ་རེད་དམ། ཞེས་དྲིས།
བྷི་ནོ་ཡིས། རེད། ང་ཧིན་དྷུ་པ་ཞིག་རེད། དེ་ལ་དོགས་པ་གང་ཡང་
མི་དགོས་པ་ཞིག་རེད། ཅེས་ལན་བརྒྱབས།
ཧ་རན་བྷ་བྷུ་ཡིས་ཞུ་འབོད་ཀྱི་སྒོནས། ཁྱོད་ཀྱིས་ང་ལ་ཁོང་ཁྲོ་གཏན་ནས་
མ་ཟ་རོགས། ནམ་ཞིག་ང་ཚོའི་ཀུན་སྤྱོད་འཁྱེར་སྟངས་དེ་སྤྱི་ཚོགས་གང་རུང་ཞིག་
གི་ནང་ལ་དཀའ་རྙོག་བསྐྲུན་པའི་རྒྱུ་རྐྱེན་ཉེན་ཁ་ཆེ་བ་ཞིག་ཏུ་གྱུར་བའི་སྐབས་དེར།
ང་ཚོས་གནད་དོན་དེའི་ཐོག་ལ་ཕྱོགས་ཡོངས་ནས་བསམ་གཞིག་མ་བྱས་པར་བརྒྱུད་
ནས་དུས་སྐབས་མང་པོ་ཞིག་ལ་ང་ཚོ་ལེགས་ཉེས་འབྱེད་པའི་བློ་མིག་དང་བྲལ་བ
ཞིག་ཏུ་འགྱུར་བཞིན་ཡོད་པ་རེད། དེ་ལྟ་བུའི་དུས་སྐབས་སུ་སྐྱེ་བོ་སུ་ཞིག་གིས་ང་
ཚོལ་ང་རང་ཚོའི་ཀུན་སྤྱོད་འཁྱེར་སྟངས་ཀྱིས་ང་ཚོགནས་གང་ཞིག་ཏུ་འཁྲིད་བཞིན་
ཡོད་པ་དང་། ང་ཚོ་གདེང་ཚོད་ཡོད་པའི་སྒོ་ནས་མཚམས་ཅི་འདྲ་ཞིག་ལ་འགྲོ་
ཐུབ་པའི་སྐོར་སྐད་ཆ་དྲིས་ན། ང་ཚོས་མི་དེ་ལ་རང་གི་གྲོགས་པོ་ནང་བཞིན་དགའ་
བསུ་ངེས་པར་དུ་ཞུ་དགོས་པ་ཞིག་རེད། ཅེས་བཤད།
་ཆབས་བྷི་ནོ་ཡིས་དགོད་འཛུམ་ཞིག་བྱེད་རྒྱུའི་འབད་བརྩོན་བྱས་པ་དང་ཆ
ཅིག་སྐད་ཆ་ཐད་ཀར་བཤད་རྒྱུ་ལ་གླེང་གཞི་རྒྱས་པ་དེ་ལྟ་བུ་ཞིག་གཏན་ནས་
-775-

མི་དགོས་པ་ཞིག་རེད། མི་ཞིག་གིས་བློ་ངོར་མི་འཐད་པའི་དྲི་བ་བཏང་ན་དེ་
ལ་ཉན་འཇོག་མ་བྱས་པར་སེམས་པ་འཆར་ཡན་དུ་འགྲོ་འཇུག་པར་མ་ཟད། དྲི་
བ་གཏོང་མཁན་གྱི་མི་དེའི་ཕྱོགས་ལ་གོ་བ་ཕྱིན་ཅི་ལོག་བླངས་ནས་དེ་ལ་མི་འདོད་
པའི་སེམས་ཚོར་སྐྱེ་བ་སོགས་ཀྱི་གཤིས་ཀ་ང་ལ་གཏན་ནས་མེད། ཁྱོད་ཀྱིས་
ང་ལ་དྲི་བ་ག་རེ་ཞིག་འདྲི་རྒྱུ་ཡོད་ན་འཇིགས་སྣང་དང་འཚེར་སྣང་གང་ཡང་
མེད་པའི་ཐོག་ནས་ཐད་ཀར་དྲིས་ན་འགྲིག་གི་རེད། དེ་གནད་དོན་ཅི་ཞིག་
གི་སྐོར་ཡིན་ནའང་དེ་ལ་གནད་འགག་གང་ཡང་མི་འདུག ཅེས་སྨྲས།
ཧ་རན་བྷ་བྷུ་ཡིས། སྐད་ཆ་དེ་ལ་རྒྱབ་སྐྱོར་དང་འབྲེལ་བའི་སྒོནས། ངས་
ཁྱོད་ལ་རང་རློམ་བྱས་ཏེ་ཁྲིམས་འགལ་གྱི་ནག་ཉེས་གང་ཡང་འཛུགས་རྒྱུའི་ཀུན
སློང་དང་འདོད་པ་མེད། ཀུན་སྤྱོད་བག་མེད་དུ་ཕྱིན་པའི་རང་བཞིན་ཞིག་གི་
ཤིང་འབྲས་དེ་ཕོག་ཐུག་ཆེ་བའི་དུག་སྐྱོན་གྱིས་ཡང་ཡང་བཟུང་ཡོད་པ་དེ་ངས་
ཁྱོད་ལ་ངེས་པར་དུ་བརྗོད་མི་དགོས་པ་ཞིག་རེད། ཅེས་སྨྲས།
བྷི་ནོ་ཡིས་སུན་སྣང་གི་རྣམ་པ་ཏོག་ཙམ་དང་བཅས་སྐད་ཤུགས་ཆེན་པོའི་
སྒོ་ནས། ང་ལ་ངེས་པར་དུ་བཤད་མི་དགོས་པ་ཞིག་རེད་ཅེས་པ་དེ་ཁྱོད་ཀྱིས་
མ་བཤད་པར་བཞག་ན་འགྲིག་གི་རེད། ཁྱོད་རང་གིས་ང་ལ་དོན་དངོས་སུ་
ག་རེ་བཤད་དགོས་ཡོད་ན་དེ་གཅིག་པུ་བཤད་ན་འཐུས་རྒྱུ་རེད། ཅེས་སྨྲས།
ཧ་རན་བྷ་བྷུ་ཡིས། ཁྱོད་ལ་མཚོན་ན་ཁྱོད་ཧིན་དྷུ་པ་ཞིག་རེད། ཁྱོད་
ཀྱིས་རང་ཉིད་ཀྱི་ཧིན་དྷུ་པའི་སྤྱི་ཚོགས་བློས་གཏོང་མ་ཐུབ་པའི་ཐོག་ནས་ཕེ་རེ་
ཤུ་བྷ་བྷུ་ཡི་ནང་ལ་ཡར་འགྲོ་མར་འོང་ལྟ་བུའི་སྤྱོད་ཚུལ་བསྐྱངས་ནས་ཁོའི་བུ་མོ་
རྣམས་ཀྱི་ཐོག་ལ་སྐད་ཆ་སྣ་ཚོགས་བཤད་རྒྱུ་ཡོད་པ་ཞིག་བྱས་པ་ཡིན་ན་དེ་
-776-

འགྲིགས་པ་ཞིག་རེད་དམ། ཞེས་བཤད།
བྷི་ནོ་ཡིས། ཕེ་ནུས་བྷ་བྷུ། ཁྱོད་ཀྱིས་འདིར་ཉོན་དང༌། ཞེས་དཀའ་
སྡུག་གི་རྒྱུ་རྐྱེན་བཤད་རྒྱུའི་འགོ་བཙུགས་ཏེ། ངས་གཉན་འཕྲང་ཆེ་བའི་དུས་
སྐབས་དམིགས་བསལ་བ་ཞིག་གི་འོག་ནས་སྤྱི་ཚོགས་གང་ཞིག་གི་ཁྲོད་ཀྱི་མི་སུ་
ཞིག་གིས་མི་བདེན་རྫུན་སྒྲིག་གི་བྱ་བ་འདེམ་སྒྲུག་བྱས་པ་དེ་ཚོའི་འགན་ཁག་དེ་
ལེན་རྒྱུའི་མོས་མཐུན་བྱེད་མི་ཐུབ། དེ་ནི་སྐྱེ་བོ་ཁོ་རང་ཚོ་རང་ཉིད་ཀྱི་རང་བཞིན་
གཤིས་ཀ་ལ་འབྲེལ་ནས་ཡོད་པར་བརྟེན། དེ་ལ་གཞི་འཛིན་དགོས་པ་ཞིག་
རེད། གལ་ཏེ་ཁྱོད་ཚོའི་བྷ་རཱ་མོ་ཡི་ཚོགས་མི་རྣམས་ཀྱིས་སྐད་ཆ་དེ་ལྟར་བརྗོད་
ནས་ཕེ་རེ་ཤུ་བྷ་བྷུ་ཡི་བུ་མོ་རྣམས་ཀྱི་ཕྱོགས་ལ་དཀྲོག་གཏམ་བཟོ་བཞིན་ཡོད་ན།
དེ་ནི་དེ་ལྟར་སྐད་ཆ་ཤོད་མཁན་ཁོ་རང་ཚོ་ལས་ཀྱང་ཁྱོད་ཚོའི་ཚོགས་པ་ལ་ཞབས་
འདྲེན་དུ་འགྲོ་བའི་གནད་དོན་ཞིག་རེད། ཅེས་སྨྲས།
ཧ་རན་བྷ་བྷུ་ཡིས་སྐད་ཤུགས་ཆེན་པོ་དང་བཅས། གལ་ཏེ་བུ་མོ་སུ་ཞིག་
ཡིན་ན་ཡང་རང་གི་ཨ་མའི་སྲུང་སྐྱོབ་དང་ལྟ་རྟོག་བཞག་ནས་ཆ་རྒྱུས་མེད་པའི་
ཕྱི་ལོགས་ཀྱི་མི་ཞིག་དང་མཉམ་དུ་རླངས་ཤུགས་ཀྱིས་བགྲོད་པའི་གྲུ་གཟིངས་
ཤིག་གི་སྟེང་དུ་ཁེར་རྐྱང་དུ་འཁྱམ་ཉུལ་བྱས་པ་ཡིན་ན། མོའི་སྤྱི་ཚོགས་ལ་དེའི་
ཐོག་ལ་སྐད་ཆ་བཤད་རྒྱུའི་དབང་ཚད་དང་ཐོབ་ཐང་མེད་པའི་གནད་དོན་དེ་ཅི་
ཞིག་རེད་དམ། ཁྱོད་ཀྱིས་ང་ལ་དེའི་ཐོག་ལ་ལན་རྒྱག་རོགས། ཞེས་སྨྲས།
བྷི་ནོ་ཡིས། གལ་ཏེ་ཁྱོད་ཀྱིས་ཕྱིའི་སྣང་ཚུལ་ལ་བློ་ངོར་འགྲོ་བ་ལྟ་བུར་
སྣང་ཞིང༌། དོན་དངོས་སུ་སྐྱོན་གྱིས་བཟུང་ཡོད་པའི་དོན་རྐྱེན་དེ་དག་ནང་གི་
ཚེ་སྲོག་གི་ཚད་ལ་འཇལ་ནས་གཞི་གཅིག་ཏུ་ངོས་འཛིན་བྱས་པ་ཡིན་ན། དེ་
-777-

རྗེས་ཁྱོད་རང་ཉིད་ལྟ་བུ་ཞིག་ལ་མཚོན་ན་ཧིན་དྷུ་པའི་སྤྱི་ཚོགས་བཞག་ནས་བྷ་
རཱ་མོ་ཞིག་ཆགས་པ་བྱས་པ་ལ་དགོས་པ་དང་དགེ་མཚན་ག་རེ་འདུག་གམ། ཕེ་
ནུས་བྷ་བྷུ། གནས་ཚུལ་ག་རེ་བྱུང་ན་ཡང་ང་ལ་ཁྱད་པར་གང་ཡང་མི་འདུག
ངས་གནས་ཚུལ་འདི་ཚོའི་ཐོག་ལ་ངེས་པར་དུ་གསལ་བཤད་དང་རྩོད་པ་རྒྱག་
དགོས་པ་ཞིག་མཐོང་གི་མི་འདུག ངས་རང་ཉིད་ཀྱིས་བྱ་བ་ག་རེ་བྱེད་དགོས་
པ་དང་ང་རང་ཉིད་ཀྱི་ལས་ཀ་ག་རེ་ཡིན་པ་དེ་གསལ་བོར་ཤེས་ཀྱིན་ཡོད། དེར་
བརྟེན་ཁྱོད་ཀྱིས་གནད་དོན་འདིའི་ཐོག་ལ་ང་ལ་རོགས་པ་ཙམ་ཡང་བྱེད་ཐུབ་
ཀི་མ་རེད། ཅེས་བཤད།
ཧ་རན་བྷ་བྷུ་ཡིས། ངས་ཁྱོད་ལ་སྐད་ཆ་མང་པོ་བཤད་རྒྱུའི་འདོད་པ་
མེད། ངས་ཁྱོད་ལ་མཐའ་མཇུག་ཏུ་བཤད་རྒྱུའི་སྐད་ཆ་ཚིག་གཅིག་ཡོད་པ་
ནི། གལ་ཏེ་ཁྱོད་ཀྱིས་འགལ་འཛོལ་གྱི་ནོར་འཁྲུལ་ཆེན་པོ་ཞིག་བཟོ་འདོད་མེད
ན། ཁྱོད་ཀྱིས་ཉི་མ་དེ་རིང་ནས་བཟུང་ཁོང་ཚོའི་ནང་ལ་འགྲོ་རྒྱུ་དེ་ངེས་པར་
དུ་མཚམས་འཇོག་བྱོས། གལ་ཏེ་ཁྱོད་ཕེ་རེ་ཤུ་བྷ་བྷུ་ཡི་ཁང་པ་ལ་ཡང་ཡང་
བསྐྱར་འཁོར་ཡང་འཁོར་བྱས་བསྡད་ན། ཁྱོད་ཀྱིས་ཁོ་ཚོ་ལ་དཀའ་ངལ་ཆེ་
བའི་རྒྱུ་རྐྱེན་ཞིག་ཁོ་ན་མ་གཏོགས་བསྐྲུན་རྒྱུ་མེད་པར་མ་ཟད། ཁྱོད་ཚོ་སུ་ཞིག་
གིས་ཀྱང་ཁོང་ཚོ་ཚང་མ་ལ་རྨས་སྐྱོན་ཅི་འདྲ་ཞིག་གཏོང་གི་ཡོད་མེད་དེ་ཤེས་
ཐུབ་མི་སྲིད་པ་ཞིག རེད་ཅེས་སྨྲས།
ནམ་ཞིག་ཧ་རན་བྷ་བྷུ་ཕྱིར་སོང་བའི་སྐབས་སུ། བྷི་ནོ་ལ་རྣམ་རྟོག་གི་སོམ
ཉི་མང་པོ་ཞིག་བྱུངབ་དང་ཆབས་ཅིགབཟོད་བརླག་བྲལ་བའིཡིད་ཀྱི་གདུང་པ་ཤུགས་
དྲག་པོ་ཞིག་སྐྱེས། གཤིས་རྒྱུད་འཇམ་ཞིང་གཡོ་རྒྱུ་མེད་པའི་ཕེ་རེ་ཤུ་བྷ་བྷི་ཡིས་
-778-

ཁོ་དང་ཁོའི་གྲོགས་པོ་གྷོ་ར་གཉིས་ཀ་ལ་ལྷག་བསམ་བཅོས་མ་མེད་པའི་བྱམས་བརྩེ་
དང་བཅས་ཁོའི་ནང་ལ་དགའ་བསུ་བྱས་ཡོད་པ་ཙམ་ཞིག་མ་ཡིན་པར། ད་དུང་
བྷིནོ་ཡིས་དུས་སྐབས་མང་པོ་ཞིག་ལ་ཁོ་རང་ཉིད་ཀྱི་ཐོབ་ཐང་དེ་ཁྱིམ་ཚང་འདིའི་ནང
དུ་ཅི་ཙམ་ཞིག་ཡོད་པའི་ཚད་ལས་བརྒལ་ཏེ་ཕྱིན་ཡོད་པ་ལ་ཡང་ཐེ་ཚོམ་མེད་པ་ཞིག་
རེད། དེ་ལྟར་ནའང་ཉི་མ་གཅིག་ལ་ཡང་ཁོས་རང་གི་བྱམས་བརྩེ་དང་ཁོ་གཉིས་
ལ་ཆ་འཇོག་བྱེད་སྟངས་ལ་བཀག་འགོག་བྱས་ཏེ་འགྱུར་བ་གཏོང་མྱོང་མེད་པར་
བརྟེན། བྷི་ནོ་ལ་གནས་གང་ཞིག་ནས་ཀྱང་རྙེད་མི་ཐུབ་པ་ལྟ་བུའི་གབ་ས་ཡིབ་ས་
ཞིག་བྷ་རཱ་མོ་ཡི་ཁྱིམ་ཚང་འདིའི་ནང་ནས་རག་ཡོད་པ་ཞིག་དང་། ཁོས་ཁྱིམ་ཚང་
འདིའི་ནང་མི་རྣམས་ལ་ངོ་ཤེས་བསྒྲིགས་པ་དེ་ཁོའི་རང་བཞིན་ལྷན་སྐྱེས་ཀྱི་གཤིས་
ཀ་དང་ཤིན་ཏུ་འཚམས་པོ་ཞིག་བྱུང་བ་མ་ཟད། བརྒྱུད་རིམ་དེ་ལ་བརྟེན་ནས་ཁོ་
རང་ཉིད་ཀྱི་མི་ཚེ་ཧྲིལ་པོ་ལ་སྔར་མེད་ཀྱི་སྟོབས་ཤུགས་དམིགས་བསལ་བ་ཞིག་ཐོབ་
ཡོད་པ་ལྟ་བུ་ཞིག་རེད། གང་དུ་ཁོ་ལ་སྐྱབས་བཅོལ་ས་ལྟ་བུ་ཞིག་རག་པའི་ཁྱིམ་
ཚང་འདིའི་ནང་ནས་ཁོས་དེ་ལྟ་བུའི་བྱམས་བརྩེ་དང་བདེ་སྐྱིད་ཀྱི་ཉམས་མྱོང་ཞིག་
བསགས་ནའང་། ད་ཆར་ཁོས་ཉམས་སུ་མྱོང་བའི་འདས་དོན་གྱི་བསམ་གཞིག་
ཐམས་ཅད་སྡུག་བསྔལ་གྱི་རྒྱུ་འབའ་ཞིག་ཏུ་གྱུར་ཡོད་པ་མ་རེད་དམ། ཁོ་ཕ་རེ་
ཤུ་བྷ་བྷུ་ཡི་བུ་མོ་རྣམས་ལ་དམའ་འབེབས་སྐྱོན་བརྗོད་བྱེད་པའི་ནག་ནོག་གི་བཙོག་
གྲིབ་ཅིག་གི་རྒྱུ་རྐྱེན་འོག་ཏུ་ལྷུང་ཡོད་པར་བརྟེན། ཁོ་ལོ་ལི་ཏཱ་ཡི་མ་འོངས་པའི་
མིཚེ་ཧྲིལ་པོའི་ཇོཐོག་ལ་དེ་ལྟ་བུའི་དམའ་འབེབས་ཁྱད་གསོད་ཅིག་ཁྱེར་ནས་ཡོང་མཁན་
དེ་མ་རེད་དམ། དེ་ལྟ་བུའི་ནག་ཉེས་ཤིག་ལ་བཅོས་ཐབས་ཀྱི་ཐབས་ལམ་གཞན་
ཡོད་སྲིད་པ་ཞིག་རེད་དམ།

དཀོན་མཆོག་མཁྱེན། དཀོན་མཆོག་མཁྱེན། སྤྱི་ཚོགས་ཡར་རྒྱས་
སུ་འགྲོ་བ་ཞེས་འབོད་པ་འདིའི་ནང་དུ་ཅི་འདྲའི་དངོས་ཡོད་བདེན་པའི་ལངས་
ཕྱོགས་ལ་འགོག་རྐྱེན་བྱེད་པའི་བར་ཆད་ཧ་ལས་ཧང་སང་དགོས་པ་ཞིག་འདུག་
ཨང༌། ལོ་ལི་ཏྭ་དང་བྷི་ནོ་གཉིས་མཉམ་གཅིག་ཏུ་གནས་རྒྱུའི་ཐོག་ལ་དངོས
ཡོད་ཀྱི་འགལ་རྐྱེན་གང་ཡང་ཡོད་མི་སྲིད་པ་ཞིག་རེད། དཀོན་མཆོག་སྟེ་ཁོ་
གཉིས་ཀྱི་ནང་གི་ཚེ་སྲོག་གི་བདག་པོ་དེ་ཡིས་བྷི་ནོ་ཡིས་ལོ་ལི་ཏྭ་ཡི་བདེ་སྡུག་དང
སྤྲོ་སྐྱིད་ཀྱི་ཆེད་དུ་ཁོ་རང་ཉིད་ཀྱི་མི་ཚེ་ཧྲིལ་པོ་བློས་གཏོང་རྒྱུ་ལ་གྲ་སྒྲིག་ཨང་གསར་
བྱས་ནས་བསྡད་ཡོད་པ་དེ་ཤེས་ཀྱིན་ཡོད་པ་ཞིག་རེད། བྷི་ནོ་དང་ལོ་ལི་ཏཱ་གཉིས་
ཐོག་མར་ཐུག་འཕྲད་བྱུང་བའི་ཉིན་མོ་དེ་ནས་བཟུང་མོས་བྷི་ནོ་མོ་རང་ཉིད་དང་
ཆེས་རྒྱང་ཐག་ཉེ་ས་ཞིག་ཏུ་དྲུད་ནས་བཞག་ཡོད་པ་མ་རེད་དམ། ཁོ་གཉིས་
ཀྱི་མི་ཚེ་མཉམ་སྒྲིལ་བྱེད་རྒྱུའི་ཐོག་ལ་དཀོན་མཆོག་ཁོང་གི་རྟག་བརྟན་འགྱུར་
མེད་ཀྱི་བཀའ་ལུང་ཁྲོད་དུ་འགལ་རྐྱེན་གང་ཡང་མེད་པ་ཞིག་རེད།
བྷ་རཱ་མོ་ཡི་ཚོགས་པའི་ནང་ནས་ཕེ་ནུས་བྷུ་བྷུའི་ལྟ་བུའི་སྐྱེ་བོ་རྣམས་ཀྱིས་
དཀོན་མཆོག་ཁོང་གང་ཟག་མ་འདྲ་བ་ཞིག་ཏུ་བརྩིས་ནས་ཕྱག་འབུལ་གསོལ་
མཆོད་བྱེད་ཀྱིན་ཡོད་པ་མ་རེད་དམ། ཁོང་འགྲོ་བ་མི་ཐམས་ཅད་ཀྱི་ཚེ་སྲོག་
གི་བདག་པོ་མ་རེད་དམ། ཁོང་གིས་འཇིགས་སུ་རུང་བའི་དགག་བྱ་ཞིག་གྱེན་
དུ་བསླངས་ནས་དེ་དང་ཆབས་ཅིག་ཏུ་མཆེ་བ་རྣམས་འབུར་ཚུགས་སུ་རྗེན་པར་
གཏད་དེ་ཁོ་གཉིས་མཉམ་དུ་གནས་རྒྱུ་ལ་བཀག་སྡོམ་བྱེད་རྒྱུའི་འབད་བརྩོན་
བྱེད་ཀྱིན་ཡོད་པ་རེད་དམ། འོན་ཀྱང་ཁོས་སྤྱི་ཚོགས་ཀྱི་ཁྱབ་ཁོངས་ཁོ་ན་ལ་
བློ་སེམས་གཏད་ནས་འགྲོ་བ་མི་རྣམས་ཀྱི་ཚེ་སྲོག་གི་བདག་པོའི་བླང་དོར་བསླབ་
780-

བྱ་ལ་གཏད་ནས་ཉན་འཇོག་མ་བྱས་པ་ཡིན་ན། དེ་རྗེས་དེ་ལྟ་བུའི་བཀག་སྡོམ་
གྱི་དགག་བྱ་དེ་ཏན་ཏན་སྡིག་ཅན་ཚབས་ཆེན་ཤིག་ཏུ་འགྱུར་ངེས་པ་ཞིག་མ་རེད་
དམ།
འོན་ཀྱང་། དཀོན་མཆོག་མཁྱེན། གཅིག་བྱས་ན་དེ་ལྟ་བུའི་བཀག་
སྡོམ་གྱི་དགག་བྱ་དེ་ཡིས་ལོ་ལི་ཏཱ་ཡི་ལེགས་ཉེས་ལ་དཔྱད་དེ་རྒྱ་མར་བཏེགས་
པ་ཁོ་ན་ཙམ་ཞིག་ཡིན་པར་མ་ཟད། ད་དུང་དེའི་ཐོག་ལ་གཅིག་བྱས་ན་
མོའི་སེམས་རྒྱུད་ཀྱི་ཚོར་འདུ་རྣམས་བྷི་ནོ་ཡི་ཕྱོགས་ལ་ཅི་ཙམ་ཞིག་ཡོད་མེད་
དེ་ལྕི་ཡང་ལ་ཚད་པ་ཞིག་ཀྱང་ཡིན་སྲིད་པ་ཞིག་རེད། འོན་ཀྱང་ཁོའི་མཐའ་
འཁོར་ན་རུབ་བརྒྱབས་ནས་ཡོད་པའི་རྣམ་རྟོག་གི་ཐེ་ཚོམ་དེ་དག་ལ་མཐའ་
མེད་པ་ཞིག་རེད།། །།

ལེའུ་ང་གསུམ་པ།
སྙ
༄༅། །ཧ་རན་བྷ་བྷུ་བྷི་ནོ་ལ་ཐུག་འཕྲད་དུ་ཕྱིན་པའི་དུས་སྐབས་དེ་
ཏག་ཏག་ལ། ཨ་བྷི་ནཱ་ཤི་ཡིས་བྷི་ནོ་དང་ལོ་ལི་ཏུ་གཉིས་ཀྱིས་གཉེན་སྒྲིག་བྱེད་
རྒྱུ་དེ་གཏན་འཁེལ་བ་ཡིན་པའི་གསར་འགྱུར་དེ་ཁྱེར་ནས་ཨ་ནན་དྷ་མོ་ཡེས་
ལ་ཐུག་འཕྲད་བྱེད་དུ་ཕྱིན། ཨ་ནན་དྷ་མོ་ཡེས་ཀྱིས་ཁོ་ལ་ངོ་ཤེས་ནང་ཚགས་
ཀྱི་སྒོ་ནས་དེ་ནམ་ཡང་བདེན་པ་ཡིན་རྒྱུ་མ་རེད། ཅེས་བཤད།
ཨ་བྷི་ནཱ་ཤི་ཡིས། དེ་ག་རེ་བྱས་ནས་བདེན་མི་སྲིད་པ་ཞིག་རེད་དམ། དེ་
ལྟ་བུའི་གཉེན་སྒྲིག་ཅིག་བྷི་ནོ་ལ་མཚོན་ན་མི་སྲིད་པ་ཞིག་རེད་དམ། ཞེས་དྲིས།
ཨ་ནན་དྷ་མོ་ཡེས་ཀྱིས། དེ་ངས་གསལ་པོ་ཤེས་ཀྱིན་མེད། འོན་ཀྱང་
ངས་ཁ་ཚོན་བཅད་ནས་བརྗོད་ཐུབ་པ་ཞིག་ལ། ཁོས་དེ་ལྟ་བུའི་བྱ་བ་གལ་ཆེན་
དོན་ཆེན་ཞིག་ང་ལ་གསང་སྦས་བྱས་ནས་མི་འདུག་པ་དེ་ངས་ཤེས་ཀྱིན་ཡོད།
ནམ་ཡང་དེ་ལྟ་བུའི་བྱ་བ་ཞིག་ང་ལ་གསང་སྦས་བྱེད་རྒྱུ་མ་རེད། ཅེས་བཤད།
འོན་ཀྱང་ཨ་བྷི་ནཱ་ཤི་ཡིས་འགོག་རྐྱེན་ལ་ཅི་མི་སྙམ་པར་ཨུ་ཚུགས་བྱས་
—782—

ཏེ་ངག་ནས། ཁོས་གནས་ཚུལ་དེ་ཡིད་བརྟན་འཕེར་འོས་པའི་བྷ་རཱ་མོ་ཡི་ཚོགས་
པ་ནང་ནས་གོ་བ་ཡིན། དེར་བརྟེན་གནས་ཚུལ་དེ་ཏན་ཏན་བདེན་ངེས་པ་ཞིག་
རེད། ཅེས་བཤད། ད་དུང་ཁོས་དེའི་ཐོག་ལ་ངའི་སེམས་ལ་མཐའ་མཇུག་
ཏུ་ཐབས་སྐྱོ་བའི་གནས་ཚུལ་འདི་འདྲ་ཞིག་བྷི་ནོ་ལ་འབྱུང་གི་རེད་སྙམ་པའིབསམ་
བློ་སྔ་ས་ནས་འཁོར་ཏེ། གྷོ་ར་ལ་གནད་དོན་དེའི་ཐོག་ལ་ཁ་རྩོད་བརྒྱབས་པ་
ཡིན། ཞེས་སྨྲས། ནམ་ཞིག་ཁོའི་གནས་ཚུལ་དེ་ཨ་ནན་དྷ་མོ་ཡེས་ལ་ཁྱབ་
བསྒྲགས་བྱེད་ཟིན་པའི་རྗེས་སུ། ཁོ་འོག་ཤོད་དུ་གནས་ཚུལ་དེ་མཱོ་ཧེམ་ལ་
བརྗོད་འདོད་ཀྱི་འགྲམ་ཆུ་ལྡང་བཞིན་དུ་ཕྱིན།
ཉི་མ་དེའི་ཞོགས་པ་སྔ་པོ་བྷི་ནོ་ཚུར་ལོག་ཡོང་བའི་སྐབས་སུ། ཨ་ནན་
དྷ་མོ་ཡེས་ཀྱིས་ཁོའི་གདོང་ལ་དཔག་ནས་ཁོ་ལ་དཀའ་རྙོག་ཤིན་ཏུ་ཆེན་པོ་ཞིག་
ཕོག་ཡོད་པ་ཤེས། ནམ་ཞིག་མོས་ཁོ་ལ་བཟའ་བཏུང་རྣམས་སྤྲད་ཟིན་རྗེས་ཁོ་
ལ་མོ་རང་ཉིད་ཀྱི་ཁང་མིག་ནང་དུ་སྐད་བཏང་ནས། བྷི་ནོ། ག་རེ་བྱས་སོང་།
ཁྱོད་ལ་ག་རེ་བྱུང་སོང་ངམ། ཞེས་དྲིས།
བྷི་ནོ་ཡིས། ཨ་མ། ཁྱོད་རང་གིས་ཡི་གེ་འདི་གཅིག་ཀློག་དང་། ཁྱོད་
རང་གིས་ཀློག་གི་ཡིན་ནམ། ཞེས་སྨྲས།
ནམ་ཞིག་མོས་ཡི་གེ་བཀླགས་གྲུབ་པའི་རྗེས་སུ་བྷི་ནི་ཡིས་མུ་མཐུད་ནས་སྐད་
ཆའི་མཇུག་བསྐྱངས་ཏེ། དེ་རིང་ཞོགས་པ་ཕེ་ནུས་བྷ་བྷུ་ང་ལ་ཐུག་འཕྲད་དུ་ཡོང་
ནས་ང་ལ་རྒྱུན་ལྡན་ལྟར་གྱི་ཚོགས་གཏམ་གཤེ་གཤེ་ཞིག་བཏང་སོང་། ཞེས་བཤད།
ཨ་ནན་དྷ་མོ་ཡེས་ཀྱིས། ག་རེ་ཞིག་གི་སྐོར་ལ་རེད་དམ། ཞེས་དྲིས།
བྷི་ནོ་ཡིས། ཁོས་ང་ལ་ངའི་ཀུན་སྤྱོད་འཁྱེར་སྟངས་ཀྱིས་ཁོང་ཚོའི་བྷ་
783-

རཱ་མོ་ཡི་ཚོགས་པ་ནང་དུ་ཕེ་རེ་ཤུ་བྷ་བྷུ་ཡི་བུ་མོ་རྣམས་ཀྱི་སྐོར་ལ་དཀྲོག་གཏམ་
ཞིག་བསླངས་འདུག ཅེས་བཤད་སོང་ཞེས་འགྲེལ་བཤད་བརྒྱབས།
ཨ་ནན་དྷ་མོ་ཡེས་ཀྱིས། ཕྱི་རོལ་གྱི་མི་རྣམས་ཀྱིས་ཁྱོད་ཀྱིས་ལོ་ལི་ཏཱ་
ལ་གཉེན་སྒྲིག་བྱེད་རྒྱུ་དེ་གཏན་འཁེལ་ཟིན་པ་ཞིག་རེད་ཅེས་བཤད་ཀྱིན་འདུག
ངས་གནས་ཚུལ་དེའི་ཁྲོད་དུ་དཀྲོག་རྐྱེན་དུ་འགྲོ་བའི་རྒྱུ་རྐྱེན་གང་ཡང་མཐོང་
གི་མི་འདུག ཅེས་བཤད།
བྷི་ནོ་ཡིས། གལ་ཏེ་ངེད་གཉིས་ཀྱི་གཉེན་སྒྲིག་གི་བྱ་བ་དེ་འབྱུང་སྲིད་
པ་ཞིག་ཡིན་ན། དེའི་ནང་དུ་དཀྲོག་གཏམ་གྱི་རྒྱུ་རྐྱེན་ཞིག་གཏན་ནས་འབྱུང་
མི་དགོས་པ་ཞིག་རེད། འོན་ཀྱང་དེ་ལྟ་བུའི་བྱ་བ་མི་སྲིད་པ་ཞིག་གི་ནང་ལ་དེ་
ལྟ་བུའི་དཀྲོག་གཏམ་ཞིག་ཁྱབ་ནས་ཡོད་པ་དེ་ཅི་འདྲའི་འགལ་འཛོལ་གྱི་བྱ་བ་
ནོར་འཁྲུལ་ཅན་ཞིག་རེད་ཨང༌། ཞེས་དང༌། གང་དུ་ལོ་ལི་ཏཱ་དང་འབྲེལ་བ་
ཡོད་པའི་གནད་དོན་དེའི་ཐོག་ལ་དེ་ལྟ་བུའི་བྱ་བ་བྱེད་རྒྱུ་དེ་དམིགས་བསལ་དུ་
བག་འཁུམས་ནས་བྱེད་དགོས་པ་ཞིག་རེད། ཅེས་སྨྲས།
ཨ་ནན་དྷ་མོ་ཡེས་ཀྱིས། གལ་ཏེ་ཁྱོད་ལ་སྐྱེས་པ་ཕོ་ཡི་རང་གཤིས་ཤིག
ཡོད་ན། ཁྱོད་ཀྱིས་མོ་དེ་ལྟ་བུའི་དཀྲོག་གཏམ་གྱི་སྡེར་མོའི་བར་དུ་བཟུང་ནས་
ཡོད་པ་ལས་དཀའ་ངལ་མེད་པར་སྐྱོབ་ཐུབ་རྒྱུ་རེད། ཅེས་བཤད།
བྷི་ནོ་ཧ་ལས་ཧང་སང་སྟེ་སྐད་ཤུགས་ཆེན་པོ་དང་བཅས། ཁྱོད་ཀྱིས་
ང་ལ་ཤོད་དང་། ཚུལ་ཇི་ལྟར་སྐྱོབ་ཐུབ་རྒྱུ་རེད་དམ། ཞེས་སྨྲས།
ཨ་ནན་དྷམོ་ཡེས་ཀྱིས། སྐད་ཅོར་ཞིག་བརྒྱབས་ཏེ། ཚུལ་ཇི་ལྟར་
སྐྱོབ་ཐུབ་རྒྱུ་རེད་དམ་རང་ཡིན། ག་རེ་འདུག མོ་ལ་གཉེན་སྒྲིག་བྱས་ཏེ་མོ་
--784-

སྐྱབས་ན། ཞེས་སྨྲས།
བྷི་ནོ་སྐད་ཆ་དེས་ཧོན་འཐོར་བཅུག་པར་བརྟེན་ཁོའི་ངག་ནས། ཨ་
མ། ཁྱོད་ཀྱིས་ག་རེ་བཤད་ཀི་ཡོད་དམ། ངས་ཁྱོད་ཀྱིས་ཁྱོད་རངཉིད་ཀྱི་བྷི་
ནོ་ལ་བསམ་བློ་ག་འདྲ་ཞིག་གཏོང་གི་ཡོད་མེད་རྟོགས་ཐུབ་ཀྱིན་མི་འདུག ཁྱོད་
ཀྱི་སེམས་ལ་བྷི་ནོ་ཡིས་ངས་གཉེན་སྒྲིག་དེ་ངེས་པར་དུ་བྱེད་ཆོག་ཅེས་སྐད་ཆ་དེ་
ཁོ་ན་བཤད་རྒྱུ་རེད་སྙམ་པ་དང་། དེ་རྗེས་འཛམ་གླིང་འདིའི་ནང་དུ་གནད་དོན་
དེའི་ཐོག་ལ་སྐད་ཆ་གཞན་གང་ཡང་མི་འབྱུང་བ་མ་ཟད། ཐམས་ཅད་ཀྱིས་
ངའི་ཕྱོགས་ནས་དེ་ལ་ངོས་ལེན་བྱས་ཏེ་མགོ་བོ་ལྕོག་ལྕོག་ཏུ་གཡུག་རྒྱུ་འབའ་ཞིག་
ལ་རེ་སྒུག་བྱས་ནས་བསྡད་ཡོད་པ་རེད་བསམ་གྱིན་འདུག་གམ། ཞེས་སྨྲས།
ཨ་ནན་དྷ་མོ་ཡེས་ཀྱིས། ངས་གནད་དོན་དེའི་ཐོག་ལ་དེ་ལྟ་བུའི་སྐད་
ཆ་མང་པོ་ཞིག་བཤད་དགོས་པའི་རྒྱུ་མཚན་གང་ཡང་མཐོང་གི་མི་འདུག གལ་
དེ་ཁྱོད་རང་ཉིད་ཀྱི་ནུས་ཤུགས་འོག་ནས་བྱ་བ་ག་རེ་ཞིག་སྒྲུབ་ཐུབ་པ་དེ་བསྒྲུབས་
ན། དེ་རྗེས་བྱ་བ་ཐམས་ཅད་ལྷིང་འཇགས་དང་དགེ་མཚན་ལྡན་པ་ཞིག་ཏུ་
ཏན་ཏན་འགྱུར་ངེས་པ་ཞིག་རེད། དེར་བརྟེན་གནད་དོན་འདིའི་སྐབས་སུ་
ཁྱོད་ཀྱིས་ངས་མོ་དང་མཉམ་དུ་གཉེན་སྒྲིག་བྱེད་རྒྱུ་དེ་གྲ་སྒྲིག་ཨང་གསར་ཡོད་
ཅེས་ངེས་པར་དུ་བརྗོད་དགོས་པ་ཞིག་རེད། ཅེས་བཤད།
བྷི་ནོ་ཡིས། དེ་ལྟ་བུའི་གནས་ལུགས་མེད་པའི་གཉེན་སྒྲིག་གི་གྲོས་འཆར་
དེ་ལོ་ལི་ཏཱ་ལ་དམའ་འབེབས་དང་ངོ་ཚ་འབེབ་བྱེད་ཅིག་ཏུ་འགྱུར་རྒྱུ་མ་རེད་དམ།
ཞེས་དྲིས།
ཨ་ནན་དྷ་མོ་ཡེས་ཀྱིས་ནང་ཚགས་ཀྱི་སྒོནས་ཁོ་ལ། རྒྱུ་མཚན་ག་རེ་ཞིག་
785-

གི་ཐོག་ནས་ཁྱོད་ཀྱིས་དེ་ལ་གནས་ལུགས་མེད་པ་ཞེས་འབོད་ཀྱིན་ཡོད་དམ། ཁྱོད་
ཀྱིས་མོ་དང་ལྷན་དུ་གཉེན་སྒྲིག་བྱེད་རྒྱུ་རེད་ཅེས་པའི་དཀྲོག་གཏམ་དེ་ཕྱི་རོལ་ཏུ་
རྒྱ་ཆེར་ཁྱབ་པ་ནས་བཟུང་ཁྱོད་གཉིས་ཀྱི་གཉེན་སྒྲིག་གི་སྐོར་དེ་རྒྱུ་མཚན་ལྡན་ཞིང་
གནས་ལུགས་ཡོད་པ་ལྟ་བུ་ཞིག་ཏུ་ངེས་པར་དུ་བརྩི་རིགས་པའི་བྱ་བ་ཞིག་རེད། ངས་
ཁྱོད་ལ་དེ་ཁ་ཚོན་བཅད་ནས་བཤད་ཐུབ་རྒྱུ་རེད། ཁྱོད་ཀྱིས་དེའི་ཐོག་ལ་སྐད་ཅིག
གཅིག་ལ་ཡང་དོགས་པ་ཐེ་ཚོམ་བྱེད་དགོས་མ་རེད། ཅེས་བཤད།
བྷི་ནོ་ཡིས་མོ་ལ་ཁ་རྩོད་བྱས་ཏེ། འོན་ཀྱང་ཨ་མ། ང་ཚོས་ངེས་པར་
དུ་གྷོ་ར་ལ་བསམ་བློ་གཏོང་དགོས་རེད། ཁོ་ལ་བསམ་བློ་གཏོང་དགོས་མ་རེད་
དམ། ཞེས་རྩོད་པ་བརྒྱབས།
ཨ་ནན་དྷ་མོ་ཡེས་ཀྱིས་གདེང་ཚོད་ལྡན་པའི་སྒོ་ནས་སེམས་ཐག་བཅད་
དེ། བསམ་བློ་གཏོང་དགོས་མ་རེད། ངའི་བུ། གནས་ཚུལ་འདི་ངེས་པར་དུ་
གྷོ་ར་ལ་གྲོས་བསྡུར་བྱེད་དགོས་པའི་གནད་དོན་ཞིག་མ་རེད། ངས་ཁོ་ཁོང
ཁྲོ་ཟ་རྒྱུ་ཡིན་པ་ཤེས་ཀྱིན་འདུག དེར་མ་ཟད་ང་ལ་ཁྱོད་ཀྱི་སྟེང་ལ་ཁོ་ལ་ཁོང་
ཁྲོ་ལང་འཇུག་རྒྱུའི་འདོད་པ་ཡང་མེད། འོན་ཀྱང་དེ་ལ་ང་ཚོས་ག་རེ་བྱེད་ཐུབ་
པ་འདུག་གམ། གལ་ཏེ་ཁྱོད་ལ་ལོ་ལི་ཏཱ་ཡི་ཕྱོགས་ལ་བརྩི་མཐོང་ཆ་འཇོག་ཅིག
ཡོད་ན། ཁྱོད་ཀྱིས་མོའི་ཉི་མ་དེ་ཚོ་མོའི་ཚོགས་པའི་ནང་དུ་དཀྲོག་གཏམ་གྱིས་
བསྐྱལ་ནས་མོ་དཀྲོག་གཏམ་སྤེལ་ཡུལ་གྱི་གཞི་ཞིག་ཏུ་ནམ་ཡང་འགྱུར་འཇུག་
མི་རིགས་པ་ཞིག་རེད། ཅེས་བཤད།
འོན་ཀྱང་བྱ་བ་འདི་ལག་ལེན་བསྟར་རྒྱུ་ལས་ཁ་ནས་བརྗོད་རྒྱུ་དེ་ཆེས་
སྟབས་བདེ་བ་ཞིག་རེད། གྷོ་ར་བཙོན་ཁང་དུ་བཅུག་པ་ནས་བཟུང་བྷི་ནོ་ཡིས་
ཟ·786-

ཁོ་ལ་བཅིངས་བའི་བརྩེ་དུང་གི་གཙང་པོ་དེ་ལྡབ་ཉིས་འགྱུར་གྱི་དྲག་ཤུགས་དང་
ལྷན་དུ་རྒྱུག་བཞིན་ཡོད་པ་ཞིག་རེད། དེར་བརྟེན་ཁོས་ཚུལ་ཇི་ལྟར་ཁོ་ལ་དེ་
ལྟ་བུའི་གྱོང་གུད་ཆེན་པོ་ཞིག་གྲ་སྒྲིག་བྱས་ཏེ་འདུག་གི་རེད་དམ། ད་དུང་དེ་
ལས་ཀྱང་བྱེད་དཀའ་བ་ཞིག་ལ་འདིར་སྤྱི་ཚོགས་ལམ་ལུགས་དེ་ཡོད་པ་དང་།
སེམས་ཀྱི་ནང་ནས་སྤྱི་ཚོགས་ཀྱི་ལྡོག་ཕྱོགས་སུ་བུད་ནས་དེ་ལ་རྩིས་མེད་བྱེད་རྒྱུ་
དེ་ལས་སླ་བོ་ཞིག་ཡིན་ནའང་། ནམ་ཞིག་དེ་ལག་ལེན་དུ་བསྟར་རྒྱུའི་དུས་ཚོད་
དངོས་སུ་སླེབས་དུས་གནས་གང་ཞིག་གི་ཁྲོད་དུ་དཀའ་ངལ་གྱི་འཇུར་རྟ་ཡིས
ང་ཚོ་ལ་ཤ་གཅུས་རྒྱག་ཡོང་རྒྱུ་ཡིན་པ་ཤེས་ཐུབ་རྒྱུ་རེད་དམ། བློ་ཡུལ་ལས་
འདས་པའི་འཇིགས་སྐྲག་ཅིག་དང་མྱོང་འདྲིས་གོམས་གཤིས་མེད་པའི་བྱ་བ་
ཞིག་ལ་ཁ་གཏད་བྱེད་རྒྱུའི་དགག་བྱ་ཞིག་སླེབས་ཡོང་དུས། གནད་དོན་དེ་
དག་གིས་རྒྱུ་མཚན་ཅི་ཡང་མེད་པར་སྐྱེ་བོ་རྣམས་འདས་དོན་ལ་ཕྱིར་དྲན་བྱེད་
པའི་འདང་རྒྱག་གི་ཕྱོགས་སུ་འཁྲིད་འགྲོ་བཞིན་ཡོད་པ་ཞིག་རེད།
བྷི་ནོ་ཡིས་སྐད་ཤུགས་ཆེན་པོ་དང་བཅས། ཨ་མ། ངས་ཁྱོད་ལ་ཅི་ཙམ་
འདྲིས་གཤིབ་བྱས་པ་དེ་ཙམ་གྱིས་ང་ཁྱོད་ལ་ཡ་མཚན་ཞིང་ཧང་སང་བར་འགྱུར་
གྱིན་འདུག ཁྱོད་ཀྱིས་དེ་ལྟ་བུའི་སེམས་པ་གཙང་ཞིང་དྭངས་པ་ཞིག་ཚུལ་ཇི་ལྟར་
བྱས་ནས་རྒྱུན་འཁྱོང་བྱས་པ་ཡིན་ནམ། དེ་ནི་ང་ལ་མཚོན་ན་ཁྱོད་ཀྱིས་གོམ་པ་
བརྒྱབས་ནས་འགྲོ་མི་དགོས་པ་ལྟ་བུ་ཞིག་རེད། དཀོན་མཆོག་གིས་ཁྱོད་ལ་གནམ་
འཕང་གཅོད་པའི་གཤོག་པ་གནང་ཡོད་པ་མ་རེད་དམ། ཁྱོད་ལ་མཚོན་ན་འགོག་
རྐྱེན་དང་དཀའ་ངལ་གང་གི་སྒྲིབ་པ་ཡང་མེད་པ་ལྟ་བུ་ཞིག་རེད། ཅེས་བཤད།
ཨ་ནན་དྷ་མོ་ཡེས་དགོད་འཛུམ་ཞིག་བྱས་པ་དང་ཆབས་ཅིག དཀོན་

མཆོག་གིས་ངའི་མི་ཚེའི་འགྲོ་སྟངས་ནང་ལ་འགལ་རྐྱེན་གང་ཡང་བསྐྲུན་མེད་
པར་མ་ཟད། ཁོང་གིས་ང་ལ་ཕྱི་རོལ་གྱི་དངོས་པོ་སྒྲིབ་མེད་དུ་མངོན་གསལ་
བྱས་སོང་། ཞེས་སྨྲས།
བྷི་ནོ་ཡིས། ཡིན་ན་ཡང་། ཨ་མ། ངས་ང་རང་ཉིད་ཀྱི་ཁ་ནས་སྐད་
ཆ་ག་རེ་བཤད་པ་དེའི་རྗེས་སུ་ང་རང་ཉིད་ཀྱི་སེམས་པ་ཡིས་མ་ཆོད་པར་ལུས་
ནས་བསྡད་འདུག ངས་སློབ་སྦྱོང་བྱས་པ་དང་ཤེས་ཡོན་ལ་རིག་པ་བསྒྲིམས་
པ་དང༌། གཞན་དང་ལྷན་ཏུ་ཕན་ཚུན་རྩོད་གླེང་བྱས་པ་སོགས་བརྒྱུད་རིམ་
ཐམས་ཅད་ཀྱི་མཇུག་ལ་གློ་བུར་དུ་ང་རང་ཉིད་ཆེས་བླུན་ཞིང་ལྐུགས་པ་ཞིག་ཡིན་
པ་ཤེས་ཀྱིན་འདུག ཅེས་བཤད།
སྐབས་འདི་ལ་སླེབས་དུས་མོ་ཧེམ་ཁང་མིག་ནང་དུ་འཛུལ་ནས་ཡོང་སྟེ།
བྷི་ནོ་ལ་ལོ་ལི་ཏྭ་དང་ཁོ་གཉིས་ཀྱི་འབྲེལ་ལམ་གྱི་སྐོར་དེ་ངོ་གདོང་དམར་པོ་དང
བཅས་དྲིས་པར་མ་ཟད། ཁོ་ལ་མཐོང་ཆུང་ཁྱད་གསོད་བསམ་ཡུལ་ལས་འདས་
པ་ཞིག་བྱས་ནའང་། ཁོ་རང་ཉིད་ལ་བཀག་སྡོམ་སྟངས་འཛིན་བྱེད་ཅི་ཐུབ་
བྱས་ཏེ། མཱོ་ཧེམ་གྱིས་ཁོ་ལ་གྲོང་ཚིག་དམར་རྗེན་གྱི་ངག་གི་སྦྱོར་བའི་འོག་ནས་
སྐྱོན་བརྗོད་དམའ་འབེབས་སྣ་ཚོགས་བྱས་ཏེ། མཐར་ཁང་མིག་དེ་ལས་ཕྱིར་
ཐོན་རག་བར་དུ་ཚིག་ལན་གང་ཡང་མ་བརྒྱབས་པར་མིག་གཉིས་ཀྱིས་ཐུར་དུ་
བལྟས་ནས་བསྡད།
ད་དུང་ཁོས་བྷི་ནོ་ལ་ངོ་ཚ་མེད་པའི་གསང་བའི་ལྐོག་ཇུས་ཤིག་ཕེ་རེ་ཤུ་བྷ་
བྷུ་ཡི་མི་ཚང་གི་ནང་དུ་བྷི་ནོ་བསླུ་བྲིད་གྱི་གཡོ་འོག་གི་རྙི་ཐག་ལ་བཙུད་ནས་ཁོ་
འཕྲོ་བརླག་ཏུ་གཏོང་རྒྱུའི་ཆེད་དུ་ལྐོག་གྲོས་བཤམས་ཡོད་པ་དང་། བྷི་ནོ་གཡོ་
—788—

ཐབས་ཀྱི་དྲ་རྒྱ་དེ་ལ་གཟུར་བར་བྱེད་རྒྱུའི་ཕྱོགས་ལ་བླུན་ཞིང་རྨོངས་ནས་རང་
ཉིད་རྙི་ཐག་དེའི་ནང་དུ་ལྷུང་བཅུག་པ་རེད། ཅེས་སྨྲས་པར་མ་ཟད། ཁོས་
ཡང་བསྐྱར་སྐད་ཤུགས་ཆེན་པོ་དང་བཅས། ཁོང་ཚོས་གྷོ་ར་ལ་བྷི་ནོ་ལྟར་དུ་
མགོ་སྐོར་བཏང་ནས་གཡོ་རྒྱུ་དེ་འདྲ་བྱེད་ཐུབ་རྒྱུ་རེད་མ་རེད། ང་ཚོས་བལྟ་
ཆོག་གི་རེད། ཁོང་ཚོས་ཁོ་ལ་དེ་ལྟར་མགོ་སྐོར་གཏོང་རྒྱུ་དེ་བསྒྲུབ་མི་ཐུབ་པའི་
བྱ་བ་དཀའ་ངལ་ཅན་ཞིག་ཡིན་པ་ཏན་ཏན་ཤེས་རྒྱུ་རེད། ཅེས་བཤད།
བྷི་ནོ་ཡིས་ཁོ་རང་ཉིད་ཀྱི་ཕྱོགས་ལ་དམའ་འབེབས་སྐྱོན་བརྗོད་ཤ་སྟག་
གིས་བསྐོར་ནས་ཡོད་པ་ཤེས་དུས་ཁོ་རྐུབ་བཀྱག་སྟེང་དུ་ཨ་ནན་དྷ་མོ་ཡེས་ཀྱིས་
ཁོ་ལ་འདྲོག་འགོ་མ་ལངས་བར་དུ་དཔའ་ཞུམ་ཞིང་ཡིད་འཁུམས་ནས་བསྡད།
ཨ་ནན་དྷ་མོ་ཡེས་ཀྱིས། བྷི་ནོ། ཁྱོད་ཀྱིས་ངེས་པར་དུ་ག་རེ་ཞིག་བྱེད་དགོས་
ཡོད་མེད་དེ་ཁྱོད་ཀྱིས་ཤེས་ཀྱིན་འདུག་གམ། ཁྱོད་རང་ཕེ་རེ་ཤུ་བྷ་བྷུ་ལ་ཐུག་
འཕྲད་བྱེད་དུ་ངེས་པར་དུ་འགྲོ་རིགས་པ་ཞིག་རེད། གལ་ཏེ་ཁྱོད་ཀྱིས་གནད་
དོན་ཐམས་ཅད་ཁོ་དང་མཉམ་དུ་ཁ་བརྡ་ཞིག་བྱེད་ཐུབ་པ་ཡིན་ན། དེ་རྗེས་
གནས་ཚུལ་ཐམས་ཅད་ཏན་ཏན་གསལ་པོ་ཆགས་རྒྱུ་རེད་ཅེས་བཤད།། །།

ལེའུ་ང་བཞི་པ།
༄༅། །ཨ་ནན་དྷ་མོ་ཡེས་གློ་བུར་དུ་དེར་སླེབས་པ་མཐོང་དུས་སུའུ་
ཆར་རས་ཐ་ཧ་ལས་ཧོན་འཐོར་ཏེ། སྐད་ཤུགས་ཆེན་པོ་དང་བཅས། འདི་
འདྲ་ག་རེ་ཡིན་ནམ། ངས་ཁྱོད་ལ་ཐུག་འཕྲད་བྱེད་དུ་ཡོང་དགོས་བསམ་ནས་
དེ་ལ་སྟ་གོན་གྲ་སྒྲིག་བྱེད་བཞིན་པའི་སྐབས་ཡིན། ཞེས་སྨྲས།
ཨ་ནན་དྷ་མོ་ཡེས་ཀྱིས་དགོད་འཛུམ་ཞིག་བྱས་ཏེ། ངས་ཁྱོད་རང་ང་
ལ་ཐུག་འཕྲད་དུ་ཡོང་རྒྱུའི་གྲ་སྒྲིག་ཨང་གསར་ཡོད་པ་ཤེས་ཀྱིན་མེད་པ་རེད་
དམ། ཞེས་དང་། ངས་ཁྱོད་གནས་ཚུལ་ག་རེ་ཞིག་གི་ཆེད་དུ་ང་ལ་ཐུག་འཕྲད་
དུ་ཡོང་དགོས་ཡོད་མེད་ཤེས་པར་མ་ཟད། ང་ཡང་གནས་ཚུལ་དེའི་ཐོག་ལ་
བང་ཆེན་འཕྲིན་གྱི་ཕོ་ཉ་ཞིག་གཏོང་འདོད་ཀྱི་མཚམས་སུ་སླེབས་སོང་། འོན་
ཀྱང་ངས་གནས་ཚུལ་གསར་པ་དེ་ཐོས་པའི་ཚེ། རང་ཉིད་ཀྱིས་རང་ཉིད་ལ་
སྟངས་འཛིན་བྱེད་དཀའ་བར་གྱུར་བ་མ་ཟད་ངའི་སེམས་ལ་ཁྱོད་དང་ངེས་པར་
དུ་ཐུག་འཕྲད་བྱེད་འདོད་ཀྱི་འདུན་པ་ཞིག་ཀྱང་སྐྱེས་སོང་། ཞེས་སྨྲས།
—790—

གནས་ཚུལ་གསར་པ་དེ་ཨ་ནན་དྷ་མོ་ཡེས་ཀྱི་རྣ་བ་ལ་ཡང་སླེབས་ཟིན་
པ་ཐོས་ཚེ། སུའུ་ཆར་རས་ཐ་དེ་བས་ཀྱང་ཧ་ལས་པར་གྱུར། དེར་བརྟེན་
མོས་ཨ་ནན་དྷ་མོ་ཡེས་ཀྱིས་སྐད་ཆ་ག་རེ་བཤད་པ་དེ་ལ་བློ་རྩེ་གཅིག་ཏུ་བསྒྲིམས་
ནས་གཟབ་གཟབ་བྱས་ཏེ་ཉན།
ཨ་ནན་དྷ་མོ་ཡེས་ཀྱིས། སྐྱེད་མ། ངས་ག་དུས་ཡིན་ན་ཡང་བྷི་ནོ་ང་རང་
ཉིད་ཀྱི་བུ་ལྟ་བུ་ཞིག་ཏུ་བརྩི་བཞིན་ཡོད། ནམ་ཞིག་ངས་ཁྱོད་ཚོ་ཕན་ཚུན་ངོ་ཤེས་
པར་གྱུར་ནས་ཡོད་པ་ཤེས་དུས་ངའི་སེམས་ཀྱི་ནང་ནས་ཅི་ཙམ་ཁྱོད་ཚོ་ལ་བདེ་སྐྱིད་
ཀྱི་བྱིན་རླབས་གཡང་དུ་འགུག་པའི་སྨོན་ལམ་བརྒྱབས་ཡོད་མེད་དེ་ཁྱོད་ཚོས་རྟོགས་
ཐུབ་མེད་པ་ཞིག་རེད། དེར་བརྟེན་ངས་ཁྱོད་ཚོ་དཀའ་རྙོག་ཅིག་གི་ནང་དུ་ཚུད་
བསྡད་ཡོད་པ་ཐོས་ཚེ། དེ་ལ་ཡ་གཏན་ནས་མ་བྱས་པར་ང་ཚུལ་ཇི་ལྟར་སོས་དལ་
ལྷོད་ཡངས་སུ་འདུག་ཐུབ་རྒྱུ་རེད་དམ། ངས་ཁྱོད་ཚོ་ལ་ངའི་ངོས་ནས་རོགས་པ
ཞིག་བྱེད་ཐུབ་ཀྱིན་ཡོད་དམ་མེད་གསལ་པོར་ཤེས་ཀྱིན་མི་འདུག འོན་ཀྱང་གང་
ལྟར་ཡང་ངའི་སེམས་ལ་དཀའ་རྙོག་གི་ཟིང་ཆ་ཞིག་ལངས་ནས་ང་འདི་ཕྱོགས་སུ་
ཁྱོད་ཀྱི་གམ་དུ་རྒྱུག་ཡོང་བ་ཡིན། ངའི་བརྩེབའི་སྙིང་ཉེ། དཀའ་རྙོག་འདི་ཐམས་
ཅད་ཀྱི་འབྱུང་རྐྱེན་བྷི་ནོ་རེད་དམ། ཞེས་དྲིས།
སུའུ་ཆར་རས་ཐ་ཡིས་སྐད་ཤུགས་ཆེན་པོ་དང་བཅས། མ་རེད། གཏན་
ནས་མ་རེད། སེམས་འགུལ་རང་ལང་གི་རྙོག་འཛིང་འདི་ཐམས་ཅད་སེལ་བར་
བྱེད་བའི་འགན་འཁྲི་ལོ་ལི་ཏྭ་ལ་ཡོད་པ་རེད། བྷི་ནོ་ཡིས་རྨི་ལམ་ཙམ་དུ་ཡང་
ལོ་ལི་ཏཱ་ཡིས་སྐྱེ་བོ་སུ་ཞིག་ལ་ཡང་སྐད་ཆ་ཚིག་གཅིག་ཀྱང་མ་བཤད་པར། རླངས་
ཤུགས་ཀྱིས་བགྲོད་པའི་གྲུ་གཟིངས་ནང་དུ་ཡོང་རྒྱུ་ཡིན་པ་དང་། ད་དུང་དེར་
791

མ་ཟད་སྤྱི་ཚོགས་ཀྱི་ཁྲོད་ཀྱི་མི་རྣམས་ཀྱིས་ཁོ་གཉིས་ཀྱིས་སྔ་ས་ནས་གསང་བའི་
སྒོ་ནས་འཆར་གཞི་དེ་འདྲ་ཞིག་བསྒྲིགས་ཡོད་པ་ལྟ་བུའི་སྐད་ཆ་བཤད་རྒྱུ་ཡིན་
པ་དེ་ཚོ་ཁོའི་སེམས་ལ་ནམ་ཡང་འཁོར་མྱོང་མེད་པ་ཞིག་རེད། ལོ་ལི་ཏཱ་ལ་མཚོན་
ན། མོ་བུ་མོ་སྙིང་སྟོབས་ཆེན་པོ་ཅན་ཞིག་རེད། དེར་བརྟེན་མོས་རྙོག་འཛིང
གི་དཀྲོག་གཏམ་དེ་ལ་དགག་པ་བརྒྱབས་ཏེ། སུན་འབྱིན་ནམ་ཡང་མི་བྱེད་
པར་མ་ཟད་དོན་དངོས་སུ་གནས་ཚུལ་ཇི་བྱུང་གི་སྐོར་ལ་འགྲེལ་བཤད་ཙམ་ཡང་
གཏན་ནས་རྒྱག་མི་སྲིད་པ་ཞིག་རེད། ཅེས་བཤད།
ཨ་ནན་དྷ་མོ་ཡེས་ཀྱིས། ཡིན་ནའང་རྙོག་འཛིང་དེའི་ཐོག་ལ་བྱ་བ་ཞིག་
ངེས་པར་དུ་བྱེད་དགོས་ཀྱིན་འདུག ཅེས་དང༌། བྷི་ནོ་ཡིས་དུས་ནམ་ཞིག་
གི་ཚེ་གནས་ཚུལ་འདི་དག་གོ་བ་ནས་བཟུང་ཁོ་ལ་སྐད་ཅིག་མ་གཅིག་གི་རིང་
གི་སེམས་ཀྱི་ཞི་བདེ་ཡང་མེད་པར་མ་ཟད། ད་དུང་དེའི་ཐོག་ལ་གནས་ཚུལ་
འདིའི་འབྱུང་རྐྱེན་གྱི་ཁག་འདོགས་ཡ་ལ་ཐམས་ཅད་ཁོ་རང་ཉིད་ཀྱི་ཐོག་ཏུ་བཀལ་
གྱིན་འདུག ཅེས་བཤད།
སུའུ་ཆར་རས་ཐ་ཡི་ངོ་གདོང་ཅུང་ཟད་དམར་པོར་གྱུར་བ་དང་ཆབས་
ཅིག་མགོ་བོ་ནང་དུ་བསྒུར་ནས་འདྲི་རྩད་ཀྱི་ཚུལ་དུ། རེད། ཁྱོད་ཀྱི་སེམས་
ལ་བྷི་ནོ་བྷ་བྷུ་་་
ཞེས་རྗོད་བཞིན་པའི་སྐབས་སུ། ཨ་ནན་དྷ་མོ་ཡེས་ཀྱིས་སུའུ་ཆར་རས་
ཐ་ཡི་སེམས་ཀྱི་ནང་གི་རྙོག་འཛིང་ཆེ་བའི་ཐེ་ཚོམ་རྣམས་མཐོང་སྟེ། མོའི་སྐད་ཆའི་
འཕྲོབཅད་དེ། ཁྱོད་ཀྱིས་འདིར་ཉོན་དང་། ངའི་བུ་མོ། ངས་ཁྱོད་ལ་ཁ་ཚོན་
བཅད་ནས་བཤད་ཐུབ་པ་ཞིག་ལ།བྷི་ནོ་ལ་ལོ་ལི་ཏཱ་ཡི་ཆེད་དུ་ག་རེ་བྱོས་ཞེས་བརྗོད་
-792-

ནའང་ཁོས་ཏན་ཏན་བྱེད་ངེས་རེད། ངས་ཁོ་ཆུང་བྱིས་པའི་དུས་ནས་བཟུང་ངོ་
ཤེས་ཀྱིན་ཡོད་པ་དང་། རྒྱུ་མཚན་དེ་ལབརྟེན་ནས་ངས་གལ་ཏེ་ཁོས་ཐེངས་གཅིག་
ལ་ཁོ་རང་ཉིད་འདོད་པའི་གཞན་དབང་དུ་བཏང་བ་ཡིན་ན། དེ་རྗེས་དེ་ལ་ཕྱི་བཤོལ་
གཏན་ནས་མི་བྱེད་པ་ཤེས་ཀྱིན་ཡོད། དེར་བརྟེན་ངའི་སེམས་པ་དེ་ཡང་ནས་ཡང་
དུ་ཁོའི་ཚེ་སྲོག་གིས་ཁོ་ཏན་ཏན་དེ་ལྟ་བུའི་གནས། ཕྱིར་ཐར་ཐབས་མེད་པ་ཞིག་
ཏུ་བསྐྱལ་རྒྱུ་རེད་སྙམ་པའི་དངངས་སྐྲག་གི་གནས་སུ་མུ་མཐུད་དུ་བར་མཚམས་
མེད་པར་འགྲོ་འཇུག་གི་འདུག ཅེས་སྨྲས།
སུའུ་ཆར་རས་ཐ་ཡི་སེམས་ལ། མོ་རང་ཉིད་ཀྱི་སེམས་ཀྱི་ནང་ནས་ལྗིད་
ཁོག་ཆེ་བའི་དངོས་པོ་ཞིག་ཕྱིར་བཏོན་པ་ལྟ་བུའི་ཚོར་སྣང་སྐྱེས་པ་དང་ཆབས་
ཅིག ཁྱོད་ཀྱིས་ལོ་ལི་ཏཱ་ཡིས་དེའི་ཕྱོགས་ལ་མོས་མཐུན་བྱེད་ཡོང་ངམ་མི་ཡོང་
སྙམ་པའི་སྐོར་ལ་བློ་འཚབ་གཏན་ནས་བྱེད་མི་དགོས་པ་ཞིག་རེད། ངས་མོའི་
སེམས་པ་དེ་ཧ་ཅང་གསལ་པོར་རྟོགས་ཐུབ་ཀྱིན་ཡོད། འོན་ཀྱང་། བྷི་ནོ་བྷ་
བྷུ་ཡིས་ཁོ་རང་ཉིད་ཀྱི་སྤྱི་ཚོགས་དེ་བློས་གཏོང་རྒྱུའི་གྲ་སྒྲིག་ཨང་གསར་ཡོད་
པ་རེད་དམ། ཞེས་སྨྲས།
ཨ་ནན་དྷ་མོ་ཡེས་ཀྱིས། གལ་ཏེ་ངེས་པར་དུ་དེ་ལྟར་བྱེད་དགོས་པ་ཞིག་
ཡིན་ན་ཁོས་གདོན་མི་ཟ་བར་དེ་བྱེད་རྒྱུ་རེད། འོན་ཀྱང་དུས་སྐབས་འདི་འདྲ་
ཞིག་གི་གནས་སྟངས་འོག་ལ་ག་རེ་བྱས་ནས་ཁྱོད་ཀྱིས་ཁོས་ཁོ་རང་ཉིད་ཀྱི་སྤྱི་
ཚོགས་འདོར་རྒྱུ་ཡིན་མིན་ཀྱི་སྐད་ཆ་ཤོད་བཞིན་ཡོད་དམ། གནས་ཚུལ་དེའི་
ཐོག་ལ་ངེས་པར་དུ་དེ་འདྲ་བྱེད་དགོས་པ་འདུག་གམ། ཞེས་སྨྲས།
སུའུ་ཆར་རས་ཐ་ཡིས་སྐད་ཅོར་ཞིག་བརྒྱབས་པ་དང་ཆབས་ཅིག རྒྱུ་
793-

མཚན་ཅི་ཞིག་གི་ཕྱོགས་ནས་བཤད་ནའང༌། ཞེས་དང༌། ཨ་མ། ཁྱོད་ཀྱི་
སྐད་ཆའི་གོ་དོན་དེ་ཅི་ཞིག་རེད་དམ། ཁྱོད་ཀྱིས་བྷི་ནོ་ཧིན་དྷུ་པ་ཞིག་ཡིན་བཞིན་
དུ་བྷ་རཱ་མོ་ཡི་བུ་མོ་ཞིག་དང་ལྷན་དུ་གཉེན་སྒྲིག་བྱས་ན་འགྲིག་གི་རེད་ཅེས་རྗོད་
ཀྱིན་ཡོད་དམ། ཞེས་སྨྲས།
ཨ་ནན་དྷ་མོ་ཡེས་ཀྱིས། གལ་ཏེ་ཁོ་ལ་དེ་ལྟར་བྱེད་རྒྱུའི་འདོད་མོས་ཡོད་
པ་ཡིན་ན། དེ་རྗེས་ཁྱོད་ལ་དེའི་ཕྱོགས་ལ་བསམ་ཚུལ་དང་དགག་བྱ་ག་རེ་ཡོད་
དམ། ཞེས་བཤད།
སུའུ་ཆར་རས་ཐ་གོ་རིམ་མི་གསལ་བའི་མགོ་རྙོག་ཅིག་གི་ནང་དུ་ཚུད་ནས་
བསམ་གཞིག་ནན་ཏན་ཞིག་གི་འོག་ནས། ང་རང་ཉིད་ཀྱི་ངོས་ནས་ངས་ག་
རེ་འབྱུང་གི་ཡིན་མིན་དེ་ཤེས་མི་ཐུབ་པ་ཞིག་རེད། ཅེས་བཤད།
ཨ་ནན་དྷ་མོ་ཡེས་ཀྱིས། སྐྱེད་མ། དེ་ང་ལ་མཚོན་ན་འཛམ་གླིང་འདིའི་
ནང་གི་དོན་དག་ལས་སླ་ཤོས་ལྟ་བུ་ཞིག་ཏུ་མངོན་གྱིན་འདུག ཁྱོད་ཀྱིས་ཉོན་
དང་། དཔེར་ན་ང་རང་ཉིད་སྒེར་གྱི་ཁང་མིག་ནང་དུ་ངས་ང་རང་ཉིད་ཀྱི་ནང་
མི་གཞན་རྣམས་ཀྱི་ཁྲིམས་དང་ལམ་ལུགས་སོགས་ལ་སྲུང་བརྩི་བྱེད་བཞིན་ཡོད་
པ་དེ་ཚོ་ལ་བརྩི་འཇོག་བྱེད་ཐུབ་ཀྱིན་མེད། རྒྱུ་མཚན་དེ་ལ་བརྟེན་ནས་མི་ཆེས་
མང་པོ་ཞིག་གིས་ང་ཡེ་ཤུ་བ་རེད་ཅེས་རྗོད་ཀྱིན་ཡོད་པ་རེད། དུས་ཚོད་དམིགས་
བསལ་བའི་རྟེན་འབྲེལ་མཛད་སྒོདེ་འདྲའི་སྐབས་སུང་རང་ཉིད་ཀྱིས་དྭངས་བླངས་
བྱས་ཏེ་ཁེར་རྐྱང་དུ་ལོགས་སུ་འཐོན་གྱིན་ཡོད། ངས་སྐད་ཆ་དེ་འདྲ་བཤད་
དུས་ཁྱོད་ལ་ཕལ་ཆེར་གད་མོ་འཆོར་སྲིད་པ་ཞིག་རེད། ངའི་སྙིང་ཉེ། འོན་
ཀྱང་དེ་ཙམ་དུ་མ་ཟད་གྷོ་ར་ཡིས་ཀྱང་ངའི་ཁང་མིག་ནང་ནས་ཆུ་ལ་ལོངས་སུ་
-794-

སྤྱོད་བཞིན་མེད་པ་ཁྱོད་ཀྱིས་ཤེས་ཀྱིན་ཡོད་དམ། འོན་ཀྱང་རྒྱུ་མཚན་དེ་ལ་
བརྟེན་ནས་ངས་ང་རང་ཉིད་སྡོད་སའི་ཁང་པ་དེ་ངའི་མ་རེད་ཅེས་ཚུལ་ཇི་ལྟར་
བརྗོད་ཐུབ་རྒྱུ་རེད་དམ། ད་དུང་ཁོང་ཚོའི་ཧིན་དྷུ་ཚོགས་པ་དེ་ངའི་ཚོགས་པ་
མ་རེད་ཅེས་ཇི་ལྟར་བརྗོད་ཐུབ་རྒྱུ་རེད་དམ། ང་རང་ཉིད་སྒེར་གྱི་ངོས་ནས་
ངས་དེ་ལྟར་ནམ་ཡང་བརྗོད་ཐུབ་ཀྱིན་མེད་པར་མ་ཟད། ཁོང་ཚོས་ཇི་ལྟར་
ང་ལ་ཁག་འདོགས་སྐྱོན་འཛུགས་བྱས་པ་དེ་ཐམས་ཅད་ངོས་ལེན་བྱས་ནས། ང་
སྤྱི་ཚོགས་དེའི་ནང་དང་ཁང་པ་དེའི་ནང་དུ་བསྡད་ཡོད་པ་རེད། འོན་ཀྱང་ངས་
དེ་ཧ་ལས་པའི་གེགས་དབང་བར་ཆད་ལྟ་བུ་ཞིག་ཡིན་པ་གཏན་ནས་ཚོར་གྱིན
མི་འདུག གལ་ཏེ་གེགས་དབང་བར་ཆད་འདི་ཚོ་དབང་འོག་ཏུ་གཏན་ནས་
འཇུག་མི་ཐུབ་པའི་གནས་ཞིག་ཏུ་གྱར་ཚེ། དེ་རྗེས་ངས་ཏན་ཏན་དཀོན་
མཆོག་གིས་ང་ལ་ཁ་ཕྱོགས་བསྟན་པའི་ལམ་དེའི་ནང་དུ་ཞུགས་རྒྱུ་རེད། དེ་
ལྟ་ནའང་ངས་གང་ཞིག་ཚོར་བ་དེ་ངས་མཐའ་མའི་དུས་སྐབས་རང་ལ་ཁོང་ཚོ་
ལ་བརྗོད་ངེས་པ་དང༌། ངས་གང་བརྗོད་པ་དེ་ལ་ངོས་ལེན་བྱེད་དང་མི་བྱེད་
དེ་ཁོང་ཚོས་གཟབ་ནན་བྱེད་དགོས་པ་ཞིག་རེད། ཅེས་བཤད།
སུའུ་ཆར་རས་ཐ་ཅུང་ཟད་མགོ་འཐོམ་ཞིང་ཧ་ལསཔའིགནས་སུ་གྱུར་ཏེ།འོན་
ཀྱང་། ཁྱོད་ཀྱིས་འདིར་ཉོན་དང་། བྷིནོ་བྷ་བྷུལ་ཆ་བཞག་ན། ཁྱོད་ཀྱིས་བྷ་རཱ་མོཡི
ཚོགས་པའི་བསམ་ཚུལ་རྣམས་ག་འདྲ་ཞིག་ཡིན་མིན་ཤེས་གསལ་རེད། ཅེས་སྨྲས།
ཨ་ནན་དྷ་མོ་ཡེས་ཀྱིས། མོའི་སྐད་ཆའི་འཕྲོ་བཅད་དེ། ཁོའི་བསམ་ཚུལ་
རྣམས་ཀྱང་ཁོང་ཚོའི་ལྟ་ཚུལ་དང་གཅིག་མཚུངས་ཤིག་རེད། བྷ་རཱ་མོ་ཡི་ཚོགས་
པའི་བསམ་ཚུལ་དང་ལྟ་གྲུབ་རྣམས་ཀྱང་འཇིག་རྟེན་གྱི་བཀོད་པ་འདིའི་ཕྱི་རོལ་ན་
795—

ལོགས་སུ་གནས་པའི་དངོས་པོ་ཞིག་གང་ཡང་མ་རེད། ཁྱོད་ཚོའི་གསར་ཤོག་དུས་
དེབ་སོགས་ཀྱི་ནང་དུ་གང་བཀོད་པའི་རྩོམ་ཡིག་ཁོས་ང་ལ་ཐེངས་མང་པོར་ཀློག་མྱོང་།
འོན་ཀྱང་ངས་དེ་ཚོ་འཆར་ཅན་གྱི་འགྲོ་ལུགས་ལྟར་མ་ཡིན་པའི་ཡ་མཚན་པོ་དང་
ངོ་མཚར་བ་ཞིག་ཡིན་པ་གང་ཡང་མཐོང་མ་སོང་། ཞེས་སྨྲས།
མོས་སྐད་ཆ་བཤད་ནས་མཚམས་འདིར་སླེབས་པའི་སྐབས་སུ་ལོ་ལི་ཏཱ་
ཁང་མིག་དེའི་ནང་དུ་སུའུ་ཆར་རས་ཐ་འཚོལ་དུ་ཡོང་བ་ལ་བརྟེན་ནས་མོའི་སྐད་
ཆའི་འཕྲོ་བསྐྱར་དུ་ལུས། ལོ་ལི་ཏཱ་ཡིས་ཨ་ནན་དྷ་མོ་ཡེས་མཐོང་བའི་སྐབས་
སུ་གློ་བུར་དུ་ངོ་ཚ་ནས་གདོང་བ་དམར་པོར་གྱུར། གང་ཡིན་ཟེར་ན། མོས་
སུའུ་ཆར་རས་ཐ་ཡི་ངོ་གདོང་ལ་དཔག་ནས་ཁོ་གཉིས་ཀྱིས་མོའི་སྐོར་གྱི་སྐད་ཆ་
ཞིག་ཤོད་བཞིན་ཡོད་པ་གསལ་པོ་རྟོགས་པའི་རྒྱུ་མཚན་གྱིས་རེད། དེར་བརྟེན་
མོའི་སེམས་ལ་མོ་དེ་ལ་གཡོལ་ནས་འབྲོས་འདོད་ཀྱི་འདུན་པ་ཞིག་སྐྱེས་ནའང་།
སྐབས་དེར་གནས་ཚུལ་གཞན་ཞིག་གི་ཐོག་ལ་གློ་བུར་དེ་མ་ཐག་ཏུ་ཁ་གཡར་
ནས་འགྲོ་ས་ཞིག་སེམས་ལ་གཏན་ནས་མ་དྲན། ཨ་ནན་དྷ་མོ་ཡེས་ཀྱིས་སྐད་
ཤུགས་ཆེན་པོ་དང་བཅས། ནང་ལ་ཤོག ནང་ལ་ཞོག ལོ་ལི་ཏུ། སྐྱེད་མ་
ཆུང་ཆུང༌། ཞེས་བརྗོད་པ་དང་མཉམ་དུ་མོ་ལག་པ་ཡིས་བཟུང་ནས་ལོ་ལི་ཏཱ་
དེ་མོ་རང་ཉིད་ཀྱི་དམིགས་བསལ་གྱི་བདག་དངོས་ཁྱད་པར་བ་ཞིག་ལྟར་དུ་མོ་
རང་ཉིད་ཀྱི་ཉེ་འཁྲིས་རང་དུ་མར་བསྡད་བཅུག
ཨ་ནན་དྷ་མོ་ཡེས་ཀྱིས་མོ་རང་ཉིད་ཀྱི་གོང་དུ་སྐད་ཆ་ག་རེ་སྨྲ་བཞིན་ཡོད་
པ་དེའི་འཕྲོ་བསྐྱངས་ནས། སྐྱེད་མ། ཁྱོད་ཀྱིས་འདིར་ལྟོས་དང་། བཟང་
ངན་ལེགས་ཉེས་ཀྱི་དངོས་པོ་གཉིས་གཞི་གཅིག་ཏུ་མཐུན་སྒྲིལ་བྱེད་རྒྱུ་དེ་ཆེས་
-796-

ཤིན་ཏུ་དཀའ་ངལ་ཆེ་བའི་གནད་དོན་ཞིག་རེད། དེ་ལྟར་ནའང་འཇིག་རྟེན་
འདིའི་ཁྲོད་དུ་བཟང་ངན་ལེགས་ཉེས་ཀྱི་དངོས་པོ་གཉིས་པོ་དེ་མཉམ་གཅིག་ཏུ་
འབྱུང་གི་ཡོད་པ་ཞིག་རེད། དེར་བརྟེན་ང་ཚོས་གང་མཐོང་བ་དེ་ཚོ་མཐའ་གཅིག་
ཏུ་སྡིག་པ་མི་དགེ་བ་ཡང་མ་རེད་ལ་དེ་ལ་བཀྲ་ཤིས་པའི་བྱ་བ་དགེ་མཚན་ལྡན་
པ་དེ་འདྲ་ཡང་ཡོད་པ་ཞིག་རེད། གལ་ཏེ་དེ་འདྲ་ཡིན་ན་སྐྱེས་བུ་བསམ་ཚུལ་
ཐ་དད་པ་གཉིས་གཞི་གཅིག་ཏུ་དགའ་བཞིན་སྤྲོ་བཞིན་དུ་མཉམ་འཛོམས་བྱེད་
མི་འོས་པ་དང་མི་ཆོག་པའམ། ཡང་ན་ཁོ་གཉིས་ཀྱིས་དེ་ལྟར་བྱེད་རྒྱུ་དེ་ལ་ཆེས་
ཤིན་ཏུ་དཀའ་ངལ་ཆེ་བ་ཞིག་ཡིན་པའི་རྒྱུ་མཚན་གང་ཡིན་ངས་གཏན་ནས་ཤེས་
ཐུབ་ཀྱིན་མི་འདུག འགྲོ་བ་མི་གཉིས་གཞི་གཅིག་ཏུ་མཉམ་འཛོམས་བྱེད་དགོས་
པའི་དངོས་དོན་གྱི་གནས་སྟངས་དེ། བསམ་ཚུལ་དང་ལྟ་གྲུབ་གཅིག་མཚུངས་
ཡིན་མིན་ཁོ་ནའི་གནད་དོན་ལ་ཐུག་ཡོད་པ་ཞིག་རེད་དམ། ཞེས་བཤད།
སུའུ་ཆར་རས་ཐ་མགོ་བསྒུར་ནས་ཁུ་སིམ་མེར་ཁ་རོག་ཏུ་བསྡད་ཅིང་།
ཨ་ནན་དྷ་མོ་ཡེས་ཀྱིས་སྐད་ཆའི་འཕྲོ་མུ་མཐུད་དུ་བསྐྱངས་ནས། གལ་ཏེ་མི་
གཉིས་གནས་གཅིག་ཏུ་མཉམ་འཛོམས་བྱེད་རྒྱུའི་རེ་འདོད་ཡོད་ནའང་། ཁྱོད
ཚོའི་བྷ་རཱ་མོ་ཡི་ཚོགས་པས་ཁོ་གཉིས་ལ་དེ་ལྟར་བྱེད་རྒྱུའི་ཆོག་མཆན་སྤྲོད་ཀྱིན་
མེད་པ་རེད་དམ། དཀོན་མཆོག་གིས་ཚེ་སྲོག་གི་རྣམ་པར་ཤེས་པ་གཅིག་
གི་ནང་དུ་བསྡུས་པའི་སྐྱེ་བོ་གཉིས་དེ་ཁྱོད་ཚོའི་སྤྱི་ཚོགས་ཀྱིས་སྤྱི་ཚོགས་ཀྱི་ཕྱི་རོལ་
གྱི་གནས་བབས་ལ་གཞིགས་ནས་ཁ་བྲལ་དུ་གཏོང་འདོད་བྱེད་ཀྱིན་ཡོད་པ་རེད་
དམ། སྐྱེད་མ་ཆུང་ཆུང་། འཇིག་རྟེན་འདིའི་ནང་དུ་བྱ་བ་ཆུང་ཙག་རྣམས་
ལ་ཡ་མ་བྱས་པར། སྐྱེ་བོ་གཉིས་མཉམ་གཅིག་ཏུ་འཛོམས་པར་བྱེད་རྒྱུ་དེ་དངོས་
-797—

དོན་བདེན་པ་གལ་ཆེན་ཞིག་ཏུ་བརྩིས་ནས་དེ་ལ་ཆོག་མཆན་སྤྲོད་པའི་སྤྱི་ཚོགས་
ཤིག་གནས་གང་དུ་ཡང་མེད་པ་རེད་དམ། འགྲོ་བ་མི་རུ་སྐྱེས་པའི་དགོས་པ་
དེ་དེ་ལྟར་བྱས་ནས་ཁོང་ཚོའི་དཀོན་མཆོག་གི་ཐོག་ལ་རྩོད་གླེང་བྱེད་རྒྱུ་ཁོ་ན་ཙམ་
ཞིག་དང༌། སྤྱི་ཚོགས་ཞེས་འབོད་ཀྱིན་ཡོད་པ་དེ་རྒྱུ་མཚན་དེ་འདྲ་ཞིག་གི་ཆེད་
དུ་གསར་གཏོད་བྱས་པ་ཞིག་རེད་དམ། ཞེས་བཤད།
ཨ་ནན་དྷ་མོ་ཡེས་ཀྱི་སྙིང་ཁོང་རུས་པའི་གཏིང་ནས་སེམས་ཀྱི་ཚོར་ང་ཤུགས་
དྲག་པོ་ཞིག་མངོན་གྱིན་ཡོད་པ་དེ་མོའི་རེ་འདོད་ལ་བྷི་ནོ་དང་ལོ་ལི་ཏཱ་གཉིས་ཀྱི་
གཉེན་སྒྲིག་གི་ཐད་ལ་ལྡོག་ཕྱོགས་སུ་ཡོད་པའི་འགལ་ཟླ་རྣམས་མཐར་སྤྲོད་བཏང་
སྟེ། མོ་རང་ཉིད་ཀྱི་སེམས་ནས་དེ་འདོར་ཐབས་བྱེད་རྒྱུ་ཁོ་ན་ཙམ་ཞིག་གི་ཆེད་
དུ་རྣམ་འགྱུར་དེ་འདྲ་ཞིག་མོའི་སྐད་ཆའི་ཁྲོད་དུ་འཐོན་བཅུག་པ་རེད་དམ། མོའི་
བསམ་བློའི་རྟོག་འཆར་གྱི་ཁྲོད་དུ་མོ་རང་ཉིད་ཀྱི་རྩོད་གླེགླང་གསལ་བྱེད་རྣམས་བརྒྱུད་
ནས་སུའུ་ཆར་རས་ཐ་ཡི་སེམས་ཀྱི་ནང་ལ་ད་དུང་གནད་དོན་འདིའི་ཐོག་ལ་ལྷག་
ནས་བསྡད་ཡོད་པའི་རྣམ་རྟོག་གི་ཐེ་ཚོམ་ཕྲན་བུ་དེ་ཚོ་མོས་ཏན་ཏན་སྤང་བར་
བྱེད་འཇུག་ཐུབ་རྒྱུ་རེད་སྙམ་པའི་སེམས་ཀྱི་འཆར་སྒོ་ཞིག་ཀྱང་འཁོར་ཡོད་པ་
མ་རེད་དམ། གང་ལྟར་མོས་གནས་ལུགས་གསལ་བྱེད་བྱས་པ་དེ་དག་ལ་བརྟེན
ནས་སུའུ་ཆར་རས་ཐ་ལ་འདོད་མོས་ཡོད་པ་ལྟ་བུའི་རྣམ་འགྱུར་གང་ཡང་མངོན་
པར་བྱེད་འཇུག་མ་ཐུབ། གལ་ཏེ་མོའི་མཐའ་མཇུག་གི་ཐག་གཅོད་དེ་བྷི་ནོ་བྷ་
རཱ་མོ་རུ་འགྱུར་བར་མ་བྱས་ནའང་། ཁོ་དང་ལོ་ལི་ཏུ་གཉིས་ཀྱི་གཉེན་སྒྲིག་དེ་
འབྱུང་སྲིད་པ་ཞིག་གི་ཐོག་ལ་གཏན་འཁེལ་བྱེད་རྒྱུ་བྱུང་ན་དེ་རྗེས་འདས་པའི་
ཉི་མ་རྣམས་ཀྱི་རིང་ལ་ཨ་ནན་དྷ་མོ་ཡེས་དངངས་སྐྲག་དང་བློ་ཚབ་ཀྱི་འོག་ནས་
-798—

རྒྱ་མཚོ་ཆེན་པོའི་ཆུ་རླབས་ཀྱི་སྟེང་དུ་ལྡིང་འཁོར་བྱས་ནས་ཡོང་བའི་རེ་འདོད་
གཅིག་པུ་དེ་ཏན་ཏན་ཐལ་བའི་རྡུལ་ཕྲན་གྱི་ཁྲོད་དུ་དམིགས་མེད་དུ་འགྲོ་ངེས་
པ་ཞིག་རེད། གང་ཡིན་ཟེར་ན་ཉི་མ་དེ་རིང་རང་ལ་བྷི་ནོ་ཡིས་ཨ་ནན་དྷ་མོ་
ཡེས་ལ། ཨ་མ། ངས་ང་རང་ཉིད་ཀྱི་མིང་དེ་ཁོང་ཚོའི་བྷ་རཱ་མོ་ཡི་ཚོགས་པའི་
ཁྲོད་དུ་ཐོ་འགོད་བྱེད་དགོས་པ་རེད་དམ། ཞེས་དང་། ངས་དེ་ལྟར་བྱེད་རྒྱུ
དེ་ལ་ཡང་མོས་མཐུན་ངོས་ལེན་བྱེད་དགོས་རེད་དམ་ཞེས་དྲིས།
ཨ་ནན་དྷ་མོ་ཡེས་ཀྱིས། བྱེད་དགོས་མ་རེད། བྱེད་དགོས་མ་རེད།
ཁྱོད་ཀྱིས་དེ་ལྟར་ངེས་པར་དུ་བྱེད་དགོས་རེད་བསམ་ནས་དེའི་ཐོག་ལ་བསམ་
བློ་གཏོང་དགོས་མ་རེད། ཅེས་བཤད།
བྷི་ནོ་ཡིས་ད་དུང་དེ་ལས་བརྒལ་ཏེ། ངས་ཚོད་དཔག་བྱས་པ་ལྟར་ན།
ཁོང་ཚོས་ངའི་ཐོག་ལ་འཁྱེར་བའི་གནོན་ཤུགས་དེ་ངས་འཁུར་དགོས་ཡོད་པ་
འདྲ། རེད་དམ། ཞེས་དྲིས།
ཨ་ནན་དྷ་མོ་ཡེས་འཁྱུག་ཙམ་ཞིག་གི་རིང་ལ་ཁ་རོག་ཏུ་བསྡད་ཅིང་དེ་
རྗེས་བསམ་གཞིག་ནན་ཏན་དང་བཅས། མ་རེད། འདི་ནི་སྐྱེ་བོ་ཞིག་གི་ཐོག་
ལ་བཟོད་བསྲན་ངང་སྒོམ་བྱེད་ཐུབ་མིན་གྱི་ཆེད་དུ་ཁུར་ཡོང་བའི་གནད་དོན་ཞིག་
མ་རེད། ཅེས་བཤད་ཡོད་པ་ཞིག་རེད།
འོན་ཀྱང་སུའུ་ཆར་རས་ཐ་ཡིས་ཨ་ནན་དྷ་མོ་ཡེས་ཀྱིས་གང་བཤད་པ་
དེ་ལ་མོས་མཐུན་མ་བྱས་པ་ཡིན་དུས། མོས་དེ་ལ་ལན་གང་ཡང་མ་བརྒྱབས།
དེར་བརྟེན་ཨ་ནན་དྷ་མོ་ཡེས་ཀྱིས་སུའུ་ཆར་རས་ཐ་ཡི་སེམས་ཀྱི་ནང་ལ་བྷི་ནོ་
དང་ལོ་ལི་ཏཱ་གཉིས་ཀྱི་གཉེན་སྒྲིག་གི་སྐོར་དང་འབྲེལ་བའི་གནད་དོན་ཐོག་ལ་
799—

མོས་ད་དུང་མོས་མཐུན་ངོས་ལེན་བྱས་མེད་པ་དེ་རྟོགས། ཨ་ནན་དྷ་མོ་ཡེས་
ཀྱིས་མོ་རང་ཉིད་ལ་ཁེར་བཤད་བྱེད་རྒྱུའི་འགོ་བཙུགས་ཏེ། ང་རང་ཉིད་ཀྱིས་
ང་རང་གི་གྷོ་ར་ལ་བཅིངས་པའི་བྱམས་བརྩེ་ཁོ་ནའི་བརྒྱུད་རིམ་ཁྲོད་ནས་ང་རང་
ཉིད་ཀྱི་སྤྱི་ཚོགས་ཀྱི་ཡུལ་སྲོལ་ལམ་ལུགས་ལ་གཏོར་བཤིག་གཏོང་ཐུབ་མཁན་
ཞིག་ཏུ་གྱུར་བ་རེད། འོན་ཀྱང༌། སུའུ་ཆར་རས་ཐ་ཡི་ཚེ་སྲོག་གི་རྣམ་པར་
ཤེས་པ་དེ་གྷོ་ར་ཡི་དབང་འོག་ཏུ་འདུ་མེད་པ་ཞིག་མ་རེད་དམ། གལ་ཏེ་དེ་འདྲ་
མིན་ན་དེ་རྗེས་མོས་ཆོ་མེད་པའི་བྱ་བ་ལྟ་བུ་ཞིག་གི་ཐོག་ལ་སུ་ཚུགས་གཏན་ནས་
རྒྱག་མི་སྲིད་པ་ཞིག་རེད། ཅེས་ཁེར་ལབ་བརྒྱབས། གང་ལྟར་ཡང་གནས་
ཚུལ་ཞིག་གིས་ཨ་ནན་དྷ་མོ་ཡེས་ལ་དཔའ་འཁུམ་པའི་ཚོར་སྣང་ཞིག་སྐྱེ་རུ་བཅུག
ད་ཆར་གྷོ་ར་བཙོན་ཁང་ནང་ནས་གློད་དཀྲོལ་གཏོང་རྒྱུ་ལ་ཉི་མ་གཉིས་
གསུམ་ཞིག་ལས་མང་བ་ག་མི་དགོས་པ་དང༌། མོའི་བསམ་བློའི་ཁྲོད་དུ། གནས་
གང་ཞིག་གི་ཁྲོད་ནས་ཁོ་ལ་ཏན་ཏན་བདེ་སྐྱིད་ཀྱི་དགའ་སྤྲོ་ཞིག་འཐོབ་ངེས་པའི་
ས་ཆ་ཞིག་སྔ་ས་ནས་ཁོ་ལ་གྲ་སྒྲིག་བྱས་ནས་ཡོད་པའི་བསམ་གཞིག་གཏོང་གི་
ཡོད་པ་ཞིག་རེད། མོའི་སེམས་ལ་གང་ལྟར་ཡང་ད་ལྟའི་དུས་ཚོད་འདི་ནི་གྷོ་
ར་སྟངས་འཛིན་དོ་དམ་གྱི་འོག་ནས་བཀག་སྡོམ་བྱེད་རྒྱུའི་དུས་ཚོད་ཅིག་རེད་
སྙམ་པའི་བསམ་བློ་འཁོར། གང་ཡིན་ཟེར་ན་དེ་མིན་ཁོ་དཀའ་རྙོག་ཆེ་བའི་གནས་
སྟངས་ཤིག་གི་འོག་ཏུ་འགྲོ་རྒྱུ་ཡིན་པ་བཤད་མི་དགོས་པ་ཞིག་རེད། དེ་ལྟ་ནའང་
གྷོ་ར་ཡི་བློ་ཁ་བསྒྱུར་ནས་ཁོ་ལ་སྟངས་འཛིན་བཀག་སྡོམ་བྱེད་རྒྱུ་དེ་བུ་མོ་སྤྱིར་
བཏང་བ་ཞིག་གི་ལས་ཀ་གཏན་ནས་མ་རེད། དེ་མིན་ཕྱོགས་གཞན་ནས་བལྟས་
ན། ཁོ་ལ་ཧིན་དྷུ་པའི་ཁྱིམ་ཚང་གང་འདྲ་ཞིག་གི་ནང་དུ་གཉེན་སྒྲིག་བྱེད་བཅུག་
-800-

ནའང་དེ་འགལ་འཛོལ་གྱི་བྱ་བ་ནོར་འཁྲུལ་ཅན་ཞིག་ཏུ་ཏན་ཏན་འགྱུར་ངེས་
པ་ཞིག་རེད། མོས་གཉེན་སྒྲིག་གི་ལོ་ཚོད་ཟིན་པའི་བུ་མོ་མང་པོ་ཞིག་གི་ཨ་ཕ་
རྣམས་ཀྱིས་མོ་ལ་གྷོ་ར་དང་ཁོང་ཚོའི་བུ་མོ་རྣམས་ཀྱི་གཉེན་སྒྲིག་གི་ཐོག་ལ་འབོད་
སྐུལ་རེ་བ་བརྒྱབས་པ་ལ་མོས་མཐུན་ངོས་ལེན་མ་བྱས་པའི་རྒྱུ་མཚན་ཡང་ཏན་
ཏན་འདི་ཁོ་ན་ལ་ཐུག་ཡོད་པ་ཞིག་རེད།
གྷོ་ར་ཡིས་ཁོས་གཏན་ནས་གཉེན་སྒྲིག་བྱེད་ཀི་མིན་ཞེས་རྗོད་ཀྱིན་ཡོད་
པ་དང་། ཕྱི་ལོགས་ཀྱི་མི་རྣམས་ཀྱིས་ཨ་ནན་དྷ་མོ་ཡེས་ཁོའི་ཨ་མ་ཞིག་ཡིན་
པའི་ཆ་ནས་ཁོའི་བསམ་ཚུལ་དང་ཐག་གཅོད་ཀྱི་ལྡོག་ཕྱོགས་སུ་ལངས་ནས་དེ་
ལ་དགག་པ་མ་བརྒྱབས་པ་ལ་ཧ་ལས་ཧང་སངས་ནས་ཡོད་པ་ཞིག་རེད། གང་
ལྟར་མཐའ་མཇུག་ཏུ་སླེབས་སྐབས་མོས་ཁོའི་གཉོད་མེད་ནུས་ཤུགས་ཀྱི་རྟགས་
མཚན་རྣམས་མཐོང་དུས་མོ་ལ་ཆེས་ཤིན་ཏུ་དགའ་ཚོར་ཆེན་པོ་ཞིག་འཐོབ་བཞིན་
ཡོད་པ་ཞིག་རེད།
དེ་འདྲ་ཡིན་དུས་དེ་རིང་སུའུ་ཆར་རས་ཐ་ཁུ་སིམ་མེར་བསྡད་དེ་མོའི་སྐད་
ཆའི་འགལ་ཟླ་རུ་ལངས་པ་དེ། མོ་ལ་མཚོན་ན་རང་ཉིད་ལ་ཕོག་པའི་ཆེས་གྱོང་
གུད་ཆེན་པོ་ཞིག་རེད། འོན་ཀྱང་མོ་ལ་མཚོན་ན་མོ་གྲུ་གཟིངས་ཀྱི་ཁ་ལོ་རང་
དགར་འགྲོ་འཇུག་མཁན་གྱི་མི་ཞིག་མ་རེད། དེར་བརྟེན་མོ་རང་ཉིད་ཀྱིས་རང་
ཉིད་ལ། འགྲིག་གི་རེད། ང་ཚོས་བསྒུགས་ནས་བལྟ་ཆོག་གི་རེད། ཅེས་
བཤད།། །།

ལེའུ་ང་ལྔ་པ།
༄༅། །ཕེ་རེ་ཤུ་བྷ་བྷུ་ཡིས་བྷི་ནོ་ལ། བྷི་ནོ། ང་ལ་ཁྱོད་ཀྱིས་ལོ་ལི་ཏྭ་
ཅི་བྱ་གཏོལ་མེད་ཀྱི་གནས་སུ་གྱུར་ཡོད་པ་ལས་སྐྱོབ་རྒྱུའི་དངངས་སྐྲག་དང་བློ་
ཚབ་ཁོ་ནའི་རྒྱུ་མཚན་ལ་བརྟེན་ནས་ཁྱོད་ཀྱིས་ལྐུགས་པའི་གླེན་རྟགས་གང་ཡང་
བྱེད་དགོས་མེད། ང་ཚོའི་སྤྱི་ཚོགས་ཀྱི་ནང་དུ་བྱུང་བའི་སེམས་འགུལ་རང་ལངས་
ཀྱི་དཀྲོག་རྐྱེན་འདི་དག་བསམ་གཞིག་རྒྱ་ཆེན་པོ་བྱེད་དགོས་པ་ཞིག་རེད། ད་
ལྟ་ཁོ་ཚོ་ལ་ཚོར་བའི་ངར་ཤུགས་ཆེན་པོ་ཞིག་སློང་གི་ཡོད་པ་དེ་མི་རིང་བར་ཁོང་
ཚོས་ཉི་མ་ཁ་ཤས་ཀྱི་ནང་ལ་ཧྲིལ་གྱིས་བརྗེད་འགྲོ་རྒྱུ་རེད། ཅེས་བཤད།
བྷི་ནོ་ཡི་སེམས་ལ། རང་ཉིད་ཀྱི་ལས་འགན་དེ་ལོ་ལི་ཏཱ་ཡིས་མོ་རང་ཉིད་
ཀྱི་ལས་འགན་དང་ལྷན་དུ་ཕྱོགས་གཅིག་ཏུ་སྦྲེལ་ཡོད་པ་ཚོར་ནའང་། སྤྱི་ཚོགས
ཀྱི་བསམ་བློའི་ལྟ་གྲུབ་འོག་ནས་དེ་ལྟ་བུའི་གཉེན་སྒྲིག་ཅིག་འབྱུང་རྒྱུ་དེ་ཧ་ཅང་དཀའ་
བ་ཞིག་ཡིན་པ་རྟོགས། ད་དུང་དེར་མ་ཟད་དེའི་ཐོག་ལ་གྷོ་ར་ལ་ཡང་ཁོང་ཁྲོ་ལང་
མི་ཡོང་ངམ་སྙམ་པའི་ཕྱོགས་ལ་ཡང་ངེས་པར་དུ་བསམ་གཞིག་བྱེད་དགོས་པ་ཞིག་
པ་རེད། འོན་ཀྱང་“ལས་འགན་”ཞེས་འབོད་པའི་མཚམས་འདིར་སླེབས་ཡོང་
དུས། ཁོས་རང་ཉིད་ཀྱི་བསམ་བློའི་རྟོག་འཆར་ཁྲོད་ཀྱི་རང་བློར་མི་འཐད་པའི་
-802-

འཆར་སྒོ་མཐའ་དག་སེམས་ཀྱི་ནང་ནས་མཐར་སྤྲོད་གཏོང་རྒྱུའི་འབད་པ་ལ་གཅིག་
ཏུབརྩོན། འོན་ཀྱང་ད་ཆར་ཕེ་རེ་ཤུ་བྷ་བྷུ་ཡིས་གློ་བུར་དུ་ལས་འགན་འདིའི་རེ་འདོད་
ཐམས་ཅད་ཕྱོགས་གཅིག་ཏུ་བརྩིས་མེད་བྱེད་འདོད་བྱུང་དུས། བྷི་ནོ་ཡི་སེམས་
ལ་ལས་འགན་དེ་ལས་ཕྱི་བཤོལ་བྱེད་རྒྱུ་ལ་སྔར་ལས་ཀྱང་མི་འདོད་པའི་ཚོར་ཞིག་
སྐྱེས། དེར་བརྟེན་ཁོའི་ངག་ནས། ཁྱོད་ཀྱིས་ང་ལ་དུས་རྟག་ཏུ་བྱམས་བརྩེའི་
གཟིགས་སྐྱོང་གནང་བའི་དྲིན་ལན་དེ་དག་ངས་ནམ་ཡང་འཇལ་མི་ཐུབ་པ་ཞིག་རེད།
དེ་མིན་ང་ལ་མཚོན་ན་ང་ཁྱོད་ཀྱི་བཟའ་མི་ཁྱིམ་ཚང་གི་ཁྲོད་དུ་བཀྲ་མི་ཤིས་པའི་རྒྱུ་
རྐྱེན་ཞིག་ཏུ་གྱུར་པའི་ཐོག་ལ་བསམ་གཞིག་བྱེད་རྒྱུ་དེ་ཉིན་གཅིག་ལ་ཡང་བཟོད་
པར་དཀའ་བའི་བྱ་བ་ཞིག་རེད། ཅེས་བརྗོད།
ཕེ་རེ་ཤུ་བྷ་བྷུ་ཡིས་ངོ་ཤེས་ནང་ཚགས་ཀྱི་ཚུལ་དུ། བྷི་ནོ། ཁྱོད་ཀྱིས་
ངའི་སྐད་ཆའི་གོ་དོན་དེ་ཏག་ཏག་རྟོགས་ཐུབ་ཀྱིན་མི་འདུག ང་རང་ཉིད་ཀྱི་
ངོས་ནས་བཤད་ན། ཁྱོད་ཀྱིས་ང་ཚོ་ལ་དེ་ལྟ་བུའི་ཆ་འཇོག་བརྩི་མཐོང་བྱས་
པ་ལ་དགའ་སྤྲོ་ཤིན་ཏུ་འཕེལ་གྱིན་འདུག འོན་ཀྱང་ཁྱོད་ཀྱི་ངོས་ནས་བཤད་
ན། ཁྱོད་ཀྱིས་ངའི་བུ་མོ་དང་ལྷན་དུ་གཉེན་སྒྲིག་བྱེད་རྒྱུ་དེ་ཁྱོད་ཀྱིས་སེམས་
ཁུར་དང་བླངས་ཀྱི་ཕྱོགས་ལ་སྒོ་བསྟུན་ནས་བསམ་ཤེས་ཤེས་པ་ཙམ་ཞིག་ལས།
ངའི་བུ་མོའི་སེམས་རྒྱུད་ཀྱི་ཚོར་འདུ་རྣམས་ལ་བརྩི་མཐོང་ཤུགས་ཆེན་པོ་བྱེད་
ཀྱིན་མེད་པ་ལྟ་བུ་ཞིག་རེད། དེར་བརྟེན་ངས་ཁྱོད་ལ་གནད་དོན་དཀའ་ངལ་
ཆེ་བ་འདི་དེ་ལྟ་བུའི་བཅོས་ཐབས་མེད་པའི་ཛ་དྲག་གི་བྱ་བའི་བདག་ཉིད་ཅན་
ཞིག་མ་རེད། ཁྱོད་རང་ཉིད་ཀྱིས་ངེས་པར་དུ་གནད་དོན་དེ་བློས་བཏང་ན་འགྲིག་
གི་རེད། ཅེས་འགྲེལ་བཤད་རྒྱག་གི་ཡོད། ཅེས་སྨྲས།
— 803-

ད་ཆར་ཕྱོགས་གང་ཅིའི་ཐད་ནས་བལྟས་ཀྱང་། བྷི་ནོ་རང་འཁྲིའི་འོས་
འགན་གྱི་ལས་ཀ་མཐའ་དག་གི་འོག་ནས་རང་དབང་ཐོབ་པ་ཞིག་ཏུ་གྱུར། འོན་
ཀྱང་ཁོའི་སེམས་ཀྱི་ཚོར་བ་དེ་འགལ་རྐྱེན་གྱི་རྐྱེན་དང་བྲལ་བའི་རང་དབང་གི་
ལམ་ཀ་ཞིག་བརྒྱུད་ནས་ཇི་ལྟར་བྱིའུ་ཞིག་རླུང་འཚུབ་ཀྱི་ཁྲོད་དུ་འཕུར་ལྡིང་བྱེད་
བཞིན་པའི་སྐབས་སུ་རང་ཉིད་ཀྱིས་གནས་འཆའ་བའི་ལྕཊ་ཁྲའི་སྒྲོམ་ཙེ་སྟེ། བྱིའུ་
ཚང་རྙེད་པ་ལྟར་གྱི་རེ་འདོད་ཤུགས་ཆེན་པོ་དང་ལྷན་ཅིག་ཏུ་དེ་མཚུངས་ཀྱི་གནས་
སྟངས་ཤིག་གི་ངོ་བོར་བསྒྱུར་མ་ཐུབ། ཁོས་དུས་ཡུན་རིང་པོ་ཞིག་གི་འོག་ལ་
རང་ཉིད་ཀྱི་འགན་འཁྲིའི་ལས་ཀ་ཞིག་ཏུ་བརྩིས་ནས་སྟངས་འཛིན་དོ་དམ་བྱས་
ཏེ། རྩིག་རགས་བརྒྱབས་པའི་ཆུ་མཛོད་དེ་དགོས་མེད་ཀྱི་བྱ་བ་ཞིག་ཡིན་པ་
ངོས་ཟིན་ནའང་། ད་དུང་དུས་སྐབས་འདི་ལ་ཡང་ཁོས་རང་ཉིད་ལ་སེམས་
འགུལ་ཐེབས་པའི་རྟགས་མཚན་གཅིག་ཀྱང་མ་བསྟན།
ཉེ་བའི་ཆ་ལ་ཐུག་གི་བར་དུ་ཁོས་གནས་གང་ཞིག་ཏུ་གོམ་པ་རེ་རེའི་ཁྲོད་
དུ་འཇིགས་སྐྲག་དང་འདར་སིག་མཉམ་དུ་གོམ་པ་བརྒྱབས་ཏེ་སྐད་ཅིག་རེ་རེའི་
ནང་དུ་གོམ་ཁ་ཕྱིར་འཐོན་བྱས་ཡོད་པ་དང༌། ད་ཆར་ཁོས་ས་ཆ་ཧྲིལ་པོ་དེ་
ལ་དབང་སྒྱུར་ཟིན་རྗེས་ཁོས་གནས་དེ་ལས་ཕྱིར་འཐེན་བྱེད་རྒྱུ་དེ་ཆེས་དཀའ་
ངལ་ཆེ་བ་ཞིག་ཡིན་པ་རྟོགས། ས་ཆ་དེ་རང་གི་ནང་ལ་ལས་གང་ཞིག་གི་ཐོག་
ལ་བྱ་བ་གང་ཞིག་གིས་ཁོ་ལག་པས་ཁྲིད་ཡོད་པ་དེ་ཡིས་ཁོ་ལ། གཅེན་པོ། ད་
ལྟ་ཁྱོད་ཀྱིས་བྱ་བ་དེ་ལ་ཕྱི་བཤོལ་མ་བྱེད། ཁྱོད་ངེས་པར་དུ་རྒྱང་ཐག་རིང་ས་
ཞིག་ལ་བསྐྱོད་ནས་འགྲོ་དགོས་མ་རེད། ཅེས་དང་། ཁོ་རང་ཉིད་ཀྱི་ཚེ་སྲོག་
གིས་ཁོ་ལ། གལ་ཏེ་ཁྱོད་ལ་འདོད་པ་ཡོད་ན་ཁྱོད་རང་གི་བྱ་བ་དེ་ལ་ཕྱི་བཤོལ་
804

བྱས་ཏེ་ལས་འགན་དེ་ཕྱིར་འཐེན་བྱེད་ཆོག་གི་རེད། འོན་ཀྱང་ང་འདིར་མུ་
མཐུན་དུ་རང་འཇགས་སུ་འདུག་གི་ཡིན། ཞེས་སྨྲ་བཞིན་ཡོད་པ་ཞིག་རེད།
ད་ལྟ་ཕེ་རེ་ཤུ་བྷ་བྷུ་ཡིས་ཁོ་ལ་ཁག་འདོགས་ཡ་ལ་བྱེད་ས་གཞན་མ་སྤྲད་པ་ཡིན་
དུས་བྷི་ནོ་ཡིས། ཁྱོད་ཀྱིས་ང་འགན་འཁྲིའི་ལས་ཀ་ཐོག་ལ་ཐུག་ཡོང་དུས་དེའི
ཐོག་ལ་དཀའ་ངལ་ཆེ་བའི་བྱ་བ་བསྒྲུབ་རྒྱུ་ལ་མཐུན་རྐྱེན་མ་ཚང་བ་ཞིག་ཏུ་ནམ་
ཡང་བསམ་བློ་མ་གཏོང་རོགས་གནང༌། གལ་ཏེ་ཁྱོད་ཁོ་ནས་ང་ལ་ཁྱོད་རང་
ཉིད་ཀྱི་མོས་མཐུན་ངོས་ལེན་དེ་སྤྲད་པ་ཡིན་ན། དེ་ལྟ་བུའི་བཀྲ་ཤིས་ཤིང་དགེ་
མཚན་ལྡན་པ་ལས་ལྷག་པའི་དགའ་ཚོར་ཆེན་པོ་ཞིག་ང་ལ་ནམ་ཡང་སྤྲོད་རྒྱུ་
མེད་པ་ཞིག་རེད། ངས་ཁྱོད་ཀྱིས་མོས་མཐུན་གནང་ཨེ་ཡོང་སྙམ་ནས་དེ་ཁོ་
ན་ལ་དངངས་སྐྲག་སྐྱེ་བཞིན་ཡོད། ཅེས་བཤད།
ཕེ་རེ་ཤུ་བྷ་བྷུ་ཡིས་ཁོའི་སྐད་ཆའི་འཕྲོ་བཅད་དེ། སྐད་ཅིག་གཅིག་གི་
དོགས་པ་ཐེ་ཚོམ་ཙམ་ཡང་མེད་པར། འདིར་ཁྱོད་ཀྱི་ཞེད་སྣང་དང་དངངས་
སྐྲག་གི་གཞི་ཙམ་ཡང་ཡོད་པ་མ་རེད། ཅེས་བཤད། ཁོ་བདེན་པ་ལ་ཆེས་
ཤིན་ཏུ་བརྩི་བཀུར་དང་དགའ་ཞེན་ཡོད་པར་བརྟེན། ཁོས་རང་སྐྱོན་ངོས་ལེན་
གྱི་མཐོལ་བཤགས་བྱས་ཏེ། བྷི་ནོ་ལ་ངས་སུའུ་ཆར་རས་ཐ་ཡི་ཁ་ནས་ལོ་ལི་
ཏཱ་ཁྱོད་ལ་འདོད་མོས་ཡོད་པའི་སྐོར་གོ་ཡོད། ཅེས་བཤད།
ལོ་ལི་ཏཱ་ཡི་ནང་སེམས་ཀྱི་ཚེ་སྲོག་གི་གསང་བ་དེ་སུའུ་ཆར་རས་ཐ་ལ་གསལ་
བར་བསྟན་པའི་སྐད་ཆ་དེ་གོ་དུས་སྤྲོ་སེམས་ཀྱི་ཚོར་འདུའི་གློག་འོད་སྐད་ཅིག
མ་གཅིག་བྷི་ནོ་ཡི་ཚེ་སྲོག་ཁྲོད་དུ་མདའ་ལྟར་དུ་འཁྱུཊ། ཁོའི་སེམས་ལ་དུས་
ནམ་ཞིག་གི་ཚེ་ཚུལ་ཇི་ལྟར་མོས་དེའི་སྐོར་བཤད་པ་ཡིན་ནམ་སྙམ་པའི་ཚོད་དཔག་
805-

བྱས་པའི་སྐབས་དེར། དགའ་ཚོར་གྱི་འདུན་པ་གཅིག་ཏུ་འཕྱུར་ཞིང་ཡ་མཚན་
གྱི་གསང་བ་བསམ་གྱིས་མི་ཁྱབ་པའི་སྤྲོ་དགའ་ཞིག་གིས་ཁོའི་ཚེ་སྲོག་ལ་སྤྲོ་ངར་
བསླངས། ཁོའི་སེམས་ལ་ཁོ་རང་ཉིད་གྲོགས་མོ་དེ་གཉིས་ཀྱི་སེམས་ཐག་ཉེ་བའི་
སྐད་ཆ་བཤད་སའི་བརྗོད་གཞི་ཞིག་ཏུ་གྱུར་འདུག་སྙམ་པའི་རྟོག་པ་སྐྱེས་།
དེ་རྗེས་ཁོས་དེ་མ་ཐག་ཏུ། གལ་ཏེ་ཁྱོད་ཀྱིས་སེམས་ལ་ང་མོ་ལ་འོས་ཤིང་
འཚམས་པ་ཞིག་རེད་སྙམ་ན། དེ་རྗེས་ང་ལ་མཚོན་ན་དེ་ལས་ལྷག་པའི་སྤྲོ་སྐྱིད་
ཀྱི་དགའ་བ་ཞིག་གང་ནའང་མེད་པ་ཞིག་རེད། ཅེས་བཤད།
ཕེ་རེ་ཤུ་བྷ་བྷུ་ཡིས། འཁྱུག་ཙམ་ཞིག་ལ་སྒུགས་དང་། ང་ཐོག་ཁང་
དུ་ཕྱིན་ནས་ངའི་བཟའ་ཟླ་ལ་ཐུག་ཆོག་པ་གྱིས། ཞེས་སྨྲས།
ཕེ་རེ་ཤུ་བྷ་བྷུ་ཐོག་ཁང་དུ་ཕྱིན་ནས་ཁོའི་བཟའ་ཟླ་ལ་དེའི་སྐོར་གྱི་མོའི་བསམ་
ཚུལ་དྲིས་ཚེ། མོས་ནན་ཏན་གྱི་སྒོ་ནས། བྷི་ནོ་ཏན་ཏན་བྷ་རཱ་མོ་ཡི་ཚོགས་
པའི་ཁྲོད་དུ་ཞུགས་རྒྱུའི་འགོ་བཙུགས་ཟིན་ཡོད་པ་རེད་དམ། ཞེས་དྲིས།
ཕེ་རེ་ཤུབྷ་བྷཡིས། དེ་ལ་ལན་རྒྱག་མི་དགོས་པ་ཞིག་རེད། ཅེས་ལན་བཏབ།
བྷོར་ངྷ་སུན་དྷ་རེས་ཀྱིས། ང་ཚོས་ངེས་པར་དུ་ཐོག་མར་དེ་ཐག་གཅོད་
གཏན་འཁེལ་བྱེད་དགོས་པ་ཞིག་རེད། དེར་བརྟེན་བྷི་ནོ་ལ་འདིར་སྐད་གཏོང་
རོགས། ཞེས་སྨྲས། བྷོར་དྷ་སུན་དྷ་རེས་ཀྱིས་དེ་ལས་ལྷག་པའི་གླེང་གཞི་གང་
ཡང་མ་བཏོན་པར། ཁོས་དེ་ལྟར་ཁས་ལེན་བྱས་པའི་རྗེས་ལ་ང་ཚོས་ཏན་
ཏན་ཁོ་བྷ་རཱ་མོ་ཡི་ཚོགས་པ་ལ་ཞུགས་རྒྱུའི་སྟ་གོན་གྱི་ཆོ་གའི་རྟེན་འབྲེལ་མཛད་
སྒོའི་ཉི་མ་དེ་གཏན་འཁེལ་བྱེད་ཆོག་གི་རེད། ཅེས་བཤད།
དེ་རྗེས་མི་རིང་བར་བྷི་ནོ་དེར་འབྱོར་རྗེས། བྷི་ནོ་ཡིས་བློ་རྩེ་གཉིས་ཀྱི་
-806-

སྒོ་ནས། བྷ་རཱ་མོ་ཡི་ཚོགས་པའི་ནང་དུ་ཞུགས་རྒྱུ་ལ་འགོ་འཛུགས་རྒྱུ་དེ་ངེས་
པར་དུ་དགོས་མཁོ་ཡོད་པ་ཞིག་རེད་དམ། ཞེས་དྲིས།
བྷོར་དྷ་སུན་ངྷ་རེས་ཀྱིས་སྐད་ཤུགས་ཆེན་པོ་དང་བཅས། དེ་ངེས་པར་
དུ་དགོས་མཁོ་ཡོད་པ་ཞིག་རེད་དམ་རང་རེད། ཁྱོད་ཀྱི་སྐད་ཆ་དེའི་གོ་དོན་
ཅི་ཞིག་རེད་དམ། གལ་ཏེ་ཁྱོད་ཀྱིས་དེ་ཁས་ལེན་མ་བྱས་ན་གཞན་ཁྱོད་ཀྱིས་
ཚུལ་ཇི་ལྟར་བྷ་རཱ་མོ་ཡི་ཁྱིམ་ཚང་ཞིག་གི་ནང་དུ་གཉེན་སྒྲིག་བྱེད་ཐུབ་རྒྱུ་རེད་
དམ། ཞེས་སྨྲས།
བྷི་ནོ་ཡིས་དེ་ལ་ལན་གང་ཡང་མ་བརྒྱབས་པར་མགོ་བོ་ཐུར་དུ་ཕབ་ནས་
བསྡད། དེར་བརྟེན་རྣམ་འགྱུར་དེ་ནི་ཕེ་རེ་ཤུ་བྷ་བྷུ་ལ་མཚོན་ན། བྷི་ནོ་ཡིས་
ཁོའི་བུ་མོ་ལ་གཉེན་སྒྲིག་བྱེད་རྒྱུའི་འདོད་པ་ཡོད་པ་དང་དེ་ལ་བརྟེན་ནས་ཁོ་རང་
བཞིན་གྱི་སྒོ་ནས་བྷ་རཱ་མོ་ཡི་ནང་དུ་ཏན་ཏན་ཞུགས་ངེས་པ་ཞིག་ཡིན་པ་གཞིར་
བཞག་བྱས།
དེ་རྗེས་བྷི་ནོ་ཡིས་ངག་འདར་བཞིན་དུ་ཚམ་ཚོམ་གྱི་སྒོ་ནས། ངས་དུས་
རྟག་ཏུ་བྷ་རཱ་མོ་ཡི་ཚོགས་པ་ལ་སྙིང་ཐག་པ་ནས་གུས་ཞབས་བརྩི་བཀུར་བྱེད་ཀྱིན
ཡོད། དུས་ད་ལྟ་ལ་ཐུག་གི་བར་དུ་ངའི་ཀུན་སྤྱོད་དེ་བྷ་རཱ་མོ་ཡི་ཆོས་དང་བསླབ་
བྱ་ཡི་འགལ་ཟླ་དང་ལྡོག་ཕྱོགས་སུ་ཕྱིན་པ་དེ་འདྲ་གཅིག་ཀྱང་བྱུང་མྱོང་མེད།
འོན་ཀྱང་ང་ལ་མཚོན་ན། ངེས་པར་དུ་བྷ་རཱ་མོ་ཡི་ཚོགས་མི་ཞིག་དུ་འགྱུར་དགོས་
པ་དེ་འདྲ་འདུག་གམ། ཞེས་སྨྲས།
བྷོར་ངྷ་སུན་ངྷ་རེས་ཀྱིས། ཁྱོད་ཀྱི་བསམ་ཚུལ་དང་ལྟ་གྲུབ་རྣམས་ང་
ཚོའི་བསམ་ཚུལ་དང་ལྟ་བའི་ཁྲོད་དུ་མཐུན་ཞིང་འགྲིགས་པ་ཞིག་ཡིན་ན། དེ་
807-

རྗེས་ཁྱོད་དེའི་ནང་ལ་ཞུགས་རྒྱུ་བྱས་པ་ལ་སྐྱོན་དང་ཕོག་ཐུག་ག་རེ་འདུག་གམ།
ཞེས་དྲིས།
བྷི་ནོ་ཡིས། ང་ལ་མཚོན་ན་ཧིན་དྷུ་པའི་སྤྱི་ཚོགས་དེ་དགེ་མཚན་གང་
ཡང་མེད་པ་ཞིག་རེད་ཅེས་བརྗོད་ཐུབ་རྒྱུ་དེ་མི་སྲིད་པའི་བྱ་བ་ཞིག་རེད། ཅེས་
གསལ་བཤད་བྱས།
བྷོར་ངྷ་སུན་དྷ་རེས་ཀྱིས། དེ་འདྲ་ཡིན་ན་ཁྱོད་ཀྱིས་དྲི་བ་དེ་འདྲ་ཞིག་
བསླངས་པ་དེ་ཁྱོད་ཀྱི་ནོར་འཁྲུལ་ཚབས་ཆེན་ཞིག་རེད། ཅེས་རྩོད་རྙོག་གི་གཞི་
ཕྱེས་ཏེ། ཁྱོད་རང་ཉིད་ཀྱི་ངོས་ནས་ང་ཚོའི་བུ་མོ་དང་ལྷན་དུ་གཉེན་སྒྲིག་བྱེད་
རྒྱུའི་གྲ་སྒྲིག་སྔ་ས་ནས་ཡོད་པའི་རྣམ་འགྱུར་སྟོན་བཞིན་ཡོད་པ་དེ། ང་ཚོ་ལ་
སྙིང་རྗེ་སྐྱེས་པ་ཙམ་ཞིག་ཁོ་ན་རེད་དམ་ཡང་ན་ང་ཚོ་ལ་བྱ་བ་དགེ་མཚན་ལྡན་
པ་ཞིག་འབྱུང་བའི་ཆེད་དུ་རེད། ཅེས་སྨྲས།
སྐད་ཆ་དེ་བྷི་ནོ་ལ་མཚོན་ན་མུར་རྫོག་བྱེད་པའི་ཉེས་རྡུང་ཚབས་ཆེན་ཞིག་
རེད། གང་ཡིན་ཟེར་ན་ཁོས་ལོ་ལི་ཏཱ་དང་ལྷན་ཏུ་གཉེན་སྒྲིག་བྱེད་རྒྱུའི་འདོད་
མོས་ཁ་ཞེ་གཉིས་མེད་ཀྱི་སྒོ་ནས་ཡོད་པའི་སྐོར་བཤད་པ་དེ། ཕར་བལྟས་ན་
ཁོང་ཚོ་ལ་བརྙས་བཅོས་དང་དམའ་འབེབས་ལྟ་བུ་ཞིག་ཏུ་འགྱུར་བཞིན་ཡོད་
པའི་རྒྱུ་མཚན་གྱིས་རེད།
ལོ་གཅིག་ཡར་མར་ཞིག་གི་སྔོན་ལ་ཆོས་ཕྱོགས་དང་འབྲེལ་བ་མེད་པའི་
སྲིད་དོན་ཁྲིམས་ལུགས་གཞིར་བཟུང་གི་གཉེན་སྒྲིག་གི་ཁྲིམས་ལུགས་ཤིག་གཏན་
འབེབས་བྱས་ཡོད་པ་དང་། དུས་སྐབས་དེར་ཁོ་དང་གྷོ་ར་གཉིས་ཀ་དེའི་འགལ་
ཟླ་རུ་ལངས་ནས་གསར་ཤོག་སོགས་ཀྱི་ནང་དུ་དཔྱད་བརྗོད་ཤུགས་དྲག་པོའི་
-808-

ཐོག་ནས་སྤེལ་ཡོད་པ་ཞིག་རེད། རྒྱུ་མཚན་དེ་ལྟར་ཡིན་དུས་ད་ཆར་བྷི་ནོ་ལ་
མཚོན་ན། ཁོ་ཧིན་དྷུ་པ་མིན། སྲིད་དོན་གྱི་ལམ་ལུགས་རྐྱང་པ་གཞི་ལ་བཟུང་
བའི་ཁྲིམས་ལུགས་ལ་རྒྱབ་བཅོལ་ནས་གཉེན་སྒྲིག་བྱེད་རྒྱུ་ཡིན་ཞེས་ཁྱབ་བསྒྲགས་
བྱེད་རྒྱུ་དེ་ཧ་ཅང་གི་དཀའ་ངལ་ཆེན་པོ་ཞིག་རེད། ད་ལྟ་ཁོ་རང་ཉིད་ཧིན་དྷུ་
པ་ཡིན་བཞིན་དུ་ཁོ་དང་ལོ་ལི་ཏཱ་གཉིས་ཀྱི་གཉེན་སྒྲིག་གི་བསམ་ཚུལ་ཐོག་ལ་ཕེ་
རེ་ཤུབྷ་བྷུ་ཡིས་ངོས་ལེན་མོས་མཐུན་འཐོབ་རྒྱུ་ལ་རེ་སྒུག་བྱེད་རྒྱུ་གཏན་ནས་མེད་
པ་ཤེས་པར་བརྟེན། དབུགས་ཀྱི་རྒྱུ་བ་རིང་པོ་ཞིག་འཐེན་པ་དང་ཆབས་ཅིག་
ཡར་ལངས་ནས་འགྲོ་རྒྱུའི་འགོ་བརྩམས། དེ་དང་ལྷན་དུ་ཁོ་གཉིས་ཀ་ལ་ཕྱག་
འབུལ་གུས་འདུད་ཅིག་བྱས་ཏེ་རང་གནོང་ངོས་ལེན་གྱི་སྒོ་ནས། ང་ལ་བཟོད་
གསོལ་དགོངས་ཡངས་གནང་རོགས། ང་རང་ཉིད་ཀྱི་སྐྱོན་དང་ནོར་འཁྲུལ་
རྣམས་ཉེན་ཚབས་ཆེ་རུ་གཏོང་རྒྱུའི་ཐོག་ལ་སྐད་ཆ་མང་པོ་བཤད་རྒྱུ་མིན། ཞེས་
བརྗོད་པ་དང་ཆབས་ཅིག་ཁོ་ཁང་མིག་དེ་ལས་ཕྱིར་ཐོན།
ཁོ་འོག་ཤོད་དུ་མར་འགྲོ་བའི་སྐབས་སུ། ཁོས་ལོ་ལི་ཏཱ་བར་ཁྱམས་ཀྱི་
ཟུར་ཞིག་གི་ནང་དུ་དཔེ་ཁྲི་ཆུང་ཆུང་ཞིག་གི་འགྲམ་དུ་ཁེར་རྐྱང་དུ་བསྡད་ནས་
ཡི་གེ་འབྲི་བཞིན་ཡོད་པ་མཐོང་། ཁོ་ཐོག་ཁང་ནས་མར་ཡོང་བཞིན་པའི་གོམ་
སྒྲ་དེ་མོས་ཐོས་ཚེ། མོས་མགོ་བོ་ཡར་བཀྱགས་ནས་འཁྱུག་ཙམ་ཞིག་གི་རིང་
ལ་གཤིས་རྒྱུད་ཀྱི་ཚོར་བའི་ངར་ཤུགས་ལང་བཞིན་དུ་ཁོ་ལ་མིག་ཅེར་ནས་བལྟས།
ལོ་ལི་ཏྭ་དང་བྷི་ནོ་གཉིས་ཀྱི་བར་གྱི་འདྲིས་གཤིབ་དང་རྒྱུས་མངའ་དེ་ཉེ
ཆར་རང་དུ་བྱུང་བ་ཞིག་མ་རེད། མོས་ཐེངས་ཅི་ཙམ་ཞིག་ལ་ཁོའི་ངོ་གདོང་
ན་ལྟ་མྱོང་ཡོད་པ་མ་རེད་དམ། འོན་ཀྱང་ཕར་བལྟས་ན་དེ་རིང་མོས་འཁྱུག་
809-

ཙམ་ཞིག་ཁོ་ལ་མིག་བཤེར་བརྒྱབས་པའི་ཁྲོད་དུ་གསང་བ་ལྐོག་ཏུ་གྱུར་བའི་གནད་
དོན་ཞིག་ཉེ་བར་མངོན་གྱིན་ཡོད་པ་ལྟ་བུ་ཞིག་རེད། ལོ་ལི་ཏཱ་ཡི་གསང་བ་ལྐོག་
ཏུ་གྱུར་བའི་སེམས་ཀྱི་འཆར་སྒོ་རྣམས་ཏེ། སུའུ་ཆར་རས་ཐ་ཁོ་ན་ལ་ལྐོག་ཏུ་མ་
གྱུར་བའི་སེམས་ཀྱི་ཚོར་འདུ་རྣམས་དེ་རིང་མོའི་མིག་གཉིས་ཀྱི་རྫི་མ་ནག་པོའི་གྲིབ་
གཟུགས་འོག་ནས་བྷི་ནོ་ལ་གསང་བ་ཤོར་བ་དང༌། མོའི་ཟུར་མིག་གི་འཁྱུགས་མདའ་
མཉེན་པོ་དེ་འབྱུང་འགྱུར་གྱི་སྦྲང་ཆར་བསིལ་མའི་ཁུར་གྱིས་ནོད་པའི་ཆུ་འཛིན་གྱི
དུམ་བུ་ཞིག་དང་འདྲ་པོ་ཞིག་རེད། ཟུར་མིག་གིས་འཁྱུག་ཙམ་བལྟས་པའི་དུས་
ཡུན་གྱི་བརྒྱུད་རིམ་སྐད་ཅིག་མ་དེའི་ཁྲོད་དུ་བྷི་ནོ་ཡིས་མོའི་ཚེ་སྲོག་གི་རྒྱུབ་རང་སར་
བཀུགས་ནས་མོ་ལ་གློ་བུར་བའི་ཟུག་གཟེར་གྱི་ཚོར་བ་ཞིག་སྐྱེ་བཅུག་པ་དང་ལྷན་
ཅིག་ཁོས་ལོ་ལི་ཏཱ་ལ་སྐད་ཆ་ཚིག་གཅིག་ཀྱང་མ་བརྗོད་པར་མགོ་བོ་མོའི་ཕྱོགས་སུ་
གུག་ཙམ་ཞིག་བྱས་ནས་འོག་ཤོད་ཀྱི་སྐས་འཛེག་སྟེང་དུ་ཕྱིན།། །།

ལེའུ་ང་དྲུག་པ།
།ནམ་ཞིག་གྷོ་ར་བཙོན་ཁང་ནས་ཕྱིར་འཐོན་པར་བྱེད་པའི་༄༅།
ཚེ། ཁོས་ཕེ་རེ་ཤུ་བྷ་བྷུ་དང་བྷི་ནོ་གཉིས་ཀྱིས་ཁོ་བཙོན་ཁང་གི་རྒྱལ་སྒོའི་འགྲམ་
ནས་བསྒུགས་ནས་བསྡད་ཡོད་པ་རྟོགས། དུས་ཡུན་ཟླ་བ་གཅིག་དེ་དེ་ཙམ་
གྱི་རྒྱུན་རིང་པོ་ཞིག་མ་རེད། ནམ་ཞིག་གྷོ་ར་ཡིས་ཡུལ་སྐོར་སྤྲོ་འཁྱམ་གྱི་ཚུལ་
དུ་གོམ་བགྲོད་བྱས་ཏེ། རང་གི་གྲོགས་པོ་རྣམས་དང་ནང་མི་ཉེ་འབྲེལ་རྣམས་
བཞག་སྟེ་ཕྱིན་པའི་དུས་ཡུན་དེ་དེ་ལས་ཀྱང་རིང་བ་ཞིག་རེད། འོན་ཀྱང་ནམ
ཞིག་ཁོ་བཙོན་ཁང་དུ་བཅུག་ནས་དུས་ཡུན་ཟླ་བ་གཅིག་ཕྱིན་པའི་རྗེས་སུ་ཁོ་བཙོན་
ཁང་ལས་ཕྱིར་འཐོན་པའི་སྐབས་སུ། ཁོས་བྷི་ནོ་དང་ཕེ་རེ་ཤུ་བྷ་བྷུ་གཉིས་མཐོང་
བའི་ཚེ་ཁོའི་སེམས་ལ་ཁོ་རང་ཉིད་སླར་ཡང་འདྲིས་གཤིབ་རྒྱུས་མངའ་ཟབ་པའི་
རང་གི་གྲོགས་པོ་རྙིང་པ་རྣམས་ཀྱི་འཇིག་རྟེན་གྱི་ཁྲོད་དུ་བསྐྱར་དུ་སྐྱེ་པ་གསར་
བ་ཞིག་བླངས་པ་ལྟ་བུའི་ཚོར་བ་སྐྱེས།
ནམ་ཞིག་ཁོས་ཞོགས་པའི་འོད་སྣང་གི་འཛུམ་ཟེར་ཁྲོད་ནས་ཕ་རེ་ཤུ་བྷ་
-811-

བྷུ་ཡི་གདོང་གི་ཞི་འཇམ་བག་ཕེབས་ཀྱི་བྱམས་བརྩེ་དེ་མཐོང་དུས། ཁོས་སྔོན་
ཆད་ནམ་ཡང་དེ་ལྟ་བུའི་ཚོར་འདུ་ཞིག་གི་འོག་ནས་ཁོ་ལ་གུས་ཞབས་བྱེད་མ་
མྱོང་བའི་སྤྲོ་དགའི་ཚོར་བ་བཅོས་མ་མ་ཡིན་པ་ཞིག་དང་ལྷན་དུ་ཁོ་ལ་མགོ་བོ་
བསྒུར་ནས་ཁོའི་ཞབས་ཀྱི་རྡུལ་ལ་ལག་པས་གཏུགས། ཕེ་རེ་ཤུ་བྷ་བྷུ་གྲོགས་
པོ་འདི་གཉིས་ལ་འཐམ་ཞིང་། དེ་རྗེས་གྷོ་ར་ཡིས་བྷི་ནོ་ཡི་ལག་པ་ནས་འཇུས་
ཏེ་དགོད་འཛུམ་ཞིག་དང་འབྲེལ་སྐད་ཤུགས་ཆེན་པོའི་སྒོ་ནས། བྷི་ནོ། ང་
ཚོའི་སློབ་གྲྭའི་ནང་ནས་ང་ཚོས་མཉམ་གཅིག་ཏུ་ང་རང་ཚོའི་སློབ་སྦྱོང་དེ་ཚོ་བྱས
པ་རེད། འོན་ཀྱང་ངས་ང་རང་ཚོས་སློབ་སྦྱོང་བྱེད་སའི་སློབ་གྲྭའི་ནང་གི་རིག་
གནས་ཀྱི་སློབ་སྟོན་འོག་ནས་ཁྱོད་ཀྱི་ཐོག་ལ་མདུན་བསྐྱོད་རུ་སྒྲིག་གི་དཔུང་ཁག་
ཅིག་གི་གཡུལ་ངོ་བཤམས་ཡོད་པ་རེད། ཅེས་བཤད།
བྷི་ནོ་ལ་སྤྲོ་སེམས་ཀྱི་ཚོར་འདུའི་ཁྲོད་དུ་ཞུགས་རྒྱུའི་ནང་གི་སེམས་ཁམས་
ཀྱི་མོས་པ་མ་བྱུང་བར་བརྟེན། ཁོ་ཁ་རོག་ཏུ་ཁུ་སིམ་མེར་བསྡད། ཁོའི་སེམས
ལ་ཁོ་རང་ཉིད་ཀྱི་གྲོགས་པོ་ཡིས་བཟོད་པར་དཀའ་བའི་བཙོན་ཁང་གི་དཀའ་
རྙོག་གསང་རྒྱ་ཅན་ཞིག་གི་མི་ཚེ་བརྒྱུད་ནས་ཕྱིར་ཐོན་པར་བརྟེན། རང་ཉིད་
ལ་གྲོགས་པོའི་འདུ་ཤེས་སྔར་ལས་ཀྱང་ཆེ་བ་ལྟ་བུའི་ཚོར་འདུ་ཞིག་སྐྱེས། ཁོས་
ཧ་ལམ་རང་གི་གྲོགས་པོ་ལ་གདེང་འཇོག་ཡོད་པའི་བརྩི་བཀུར་དང་འབྲེལ་སྒམ་
ནན་གྱི་སྒོ་ནས། གྷོ་ར་ཡིས། ཨ་མ་ག་འདྲ་འདུག ཅེས་འདྲི་རག་བར་དུ་
ཁ་རོག་ཏུ་བསྡད།
དེ་རྗེས་བྷི་ནོ་ཡིས་ཨ་མ་བདེ་མོ་རེད། ཅེས་ལན་བརྒྱབས།
ཕེ་རེ་ཤུ་བྷ་བྷུ་ཡིས། ངའི་གྲོགས་པོ། ང་མཉམ་དུ་ཤོག གླ་འཁོར་ཤིང་
812-

རྟ་ཞིག་གིས་ཁྱོད་བསྒུགས་ནས་བསྡད་ཡོད། ཅེས་བཤད།
ཁོང་ཚོ་གླ་འཁོར་ཤིང་རྟ་དེའི་ནང་དུ་འཛུལ་ལ་ཉེ་བའི་སྐབས་སུ། ཨ་
བྷི་ནཱ་ཤི་ཡིས་སློབ་ཕྲུག་ཁྱུ་གཅིག་ཁོའི་རྒྱབ་ཏུ་ཁྲིད་ནས་སྙིང་གི་འཕར་སྒྲ་འབྱིན
བཞིན་དུ་དེར་བརྒྱུགས་ནས་འོང་། གྷོ་ར་ཡིས་ཁོ་མཐོང་བའི་སྐབས་སུ་མགྱོགས་
མྱུར་དུ་གླ་འཁོར་ཤིང་རྟའི་ནང་དུ་འདུག་རྩིས་བྱས་མོད། འོན་ཀྱང་ཨ་བྷི་ནཱ་
ཤི་གང་མགྱོགས་ཅི་མགྱོགས་ཀྱི་ངང་ནས་དེར་ཡོང་སྟེ་ཁོ་ལ་འཁྱུག་ཙམ་ཞིག་
གི་རིང་ལ་དེར་འདུག་རོགས། ཞེས་རེ་བ་བརྒྱབས། ཁོས་གྷོ་ར་ལ་རེ་འབོད་
དེ་ལྟར་བྱས་པ་དང་འབྲེལ་སློབ་ཕྲུག་རྣམས་ཀྱིས་སྐད་ཤུགས་ཆེན་པོའི་གདངས་
ལ་དྲངས་པའི་གླུ་དབྱངས་ལེན་རྒྱུའི་འགོ་བཙུགས་ཏེ།
སྡུག་བསྔལ་གྱི་མུན་པ་སངས་པའི་རྗེས་ལ། །
སྐྲ་རེངས་ཀྱི་འོད་སྣང་དེ་རིང་འཆར་སོང་། །
དབང་སྒྱུར་གྱི་འཆིང་ཐག་དུམ་བུར་གཏུབ་ནས། །
སྐྱ་རེངས་ཀྱི་འོད་སྣང་དེ་རིང་འཆར་སོང༌། །ཞེས་བླངས།
གྷོ་ར་ཡིས་སྐད་ཤུགས་ཆེན་པོ་དང་བཅས། ཁ་རོག་ཏུ་སྡོད། ཅེས་
བརྗོད་པ་དང་བསྟུན་ཁོའི་ངོ་གདོང་དེ་ལི་ཁྲིའི་མདོག་ལྟར་ཏུ་གྱུར། སློབ་ཕྲུག་
དེ་ཚོས་དེ་མ་ཐག་ཏུ་གླུ་དབྱངས་ལེན་མཚམས་བཞག་པ་དང་ཆབས་ཅིག་ཧང་
སངས་ནས་ཁོའི་ཕྱོགས་ལ་བལྟས་ཤིང་། དུས་དེ་མཚུངས་སུ་ཁོས་གོང་གི་སྐད་
ཆའི་འཕྲོ་མཐུད་དེ། ཨ་བྷི་ནཱ་ཤི། ཟང་ཟིང་གི་བྱ་གཞག་འདི་ཚོ་ག་རེ་རེད་
དམ། ཞེས་སྨྲས།
ཨ་བྷི་ནཱ་ཤི་ཡིས་དེ་ལ་ལན་གང་ཡང་མ་བརྒྱབས་པར། ཁོ་རང་གི་སྟོད་
—813-

ཁེབས་འོག་ནས་མེ་ཏོག་གི་ཕྲེང་བ་མཐུག་པོ་ཞིག་གཟབ་གཟབ་བྱས་ནས་ཆུ་ཤིང་
གི་ལོ་མ་ཞིག་གི་ནང་དུ་བསྟིམས་ནས་ཡོད་པ་དེ་ཕྱིར་བླངས། སྐབས་དེར་བྱིས་
པ་ལོ་ན་གཞོན་པ་ཞིག་གིས་འཕྲུལ་འཁོར་ཞིག་གི་ལྷུ་ལག་ལ་གཅུས་གཟེར་
བརྒྱབས་ནས་ཡོད་པ་དེ་གློད་དཀྲོལ་བཏང་བ་ལྟ་བུའི་མགྱོགས་ཚད་ཀྱི་ངང་ནས་
སྐད་མགོ་མཐོ་ཞིང་ངག་གི་བརྗོད་པ་དག་པའི་སྒོ་ནས་གཏམ་བཤད་ཀྱི་ཡི་གེ་དེ་
ངག་གི་གདངས་ལ་དྲང་རྒྱུའི་འགོ་བརྩམས། སྒྲོག་སྦྱང་བྱེད་རྒྱུའི་ཡི་གེ་དེ་གསེར་
ཡིག་ཏུ་པར་བཏབ་ཡོད་པ་དང༌། དེའི་བརྗོད་བྱ་དེ་གྷོ་ར་བཙོན་ཁང་ནས་གློད་
དཀྲོལ་བཏང་བའི་སྐོར་ཞིག་རེད།
གྷོ་ར་ཡིས་ཨ་བྷི་ནཱ་ཤི་ཡིས་ཕུལ་བའི་མེ་ཏོག་གི་ཕྲེང་བ་དེ་ལེན་རྒྱུ་ལ་ངོས་
ལེན་མ་བྱས་པར། སྐད་ཤུགས་ཆེན་པོ་དང་བཅས་ཁོང་ཁྲོ་རབ་ཏུ་འབར་བའི་
སྒོ་ནས། ལྐུགས་པའི་གླེན་རྟགས་ཕྱིར་མངོན་པ་ལྟ་བུའི་ཟློས་གར་འདི་ཚོ་ཅི་ཞིག་
རེད་དམ། ཁྱོད་ཀྱིས་ལམ་ཀ་འདིའི་ཟུར་ནས་རང་ཉིད་ཁྱོད་རང་ཚོའི་ཟློས་གར་
འཁྲབ་སྟོན་རུ་ཁག་གི་ཚོགས་མི་ཞིག་ཡིན་པའི་ཆ་ནས་ང་ལ་མེ་ཏོག་གི་ཕྲེང་བའི་
རྒྱན་ཆ་སྤྲས་རྒྱུའི་ཆེད་དུ་ཟླ་བ་འདིའི་རིང་ཧྲིལ་པོ་ལ་དེ་གྲ་སྒྲིག་བྱས་ནས་བསྡད་
པ་ཡིན་ནམ། ཞེས་སྨྲས།
དོན་ངོ་མའི་ཆ་ནས་ཀྱང་ཨ་བྷི་ནཱ་ཤི་ཡིས་འདིའི་ཐོག་ལ་དུས་ཡུན་རིང་པོ་
ཞིག་གི་རིང་ལ་བསམ་གཞིག་དང་འཆར་གཞི་བཏང་ཡོད་པ་ཞིག་རེད། ཁོའི་
སེམས་ལ་བྱ་སྤྱོད་དེ་ཡིས་ཏན་ཏན་ཁོ་ལ་འདོད་མོས་ཡོད་པའི་མཐོང་སྣང་རླབས་
ཆེན་ཞིག་བསྐྲུན་ཐུབ་རྒྱུ་རེད་སྙམ་པའི་བསམ་བློ་འཁོར་ཡོད་པར་མ་ཟད། ད་
དུང་ཁོའི་སེམས་ལ་གལ་ཏེ་བྷི་ནོ་ལ་དེའི་ཁྲོད་དུ་སྐད་བཏང་ནས་དེའི་སྐོར་ལ་གྲོས་
-814

བསྡུར་བྱས་ན་ཁོས་ཏན་ཏན་རྒྱུན་ལྡན་མ་ཡིན་པའི་བྱེད་སྒོ་ཞིག་སྤེལ་ངེས་པ་ཞིག་
རེད་བསམ་ནས་དེའི་སྙན་གྲགས་ཀྱི་དཔལ་ཡོན་ལ་ཕྲག་དོག་སྐྱེས་ཏེ་ཁོ་ལ་སྐད་
བཏང་མེད་པ་ཞིག་རེད། ཨ་བྷི་ནཱ་ཤི་ཡིས་དེས་མ་ཚད་གནད་དོན་དེའི་
ཐོག་ལ་གསལ་བཤད་ཀྱི་རྩོམ་ཡིག་བྲིས་ཏེ། ཁོ་ཀ་ལི་ཀ་ཏཱ་ལ་མ་སླེབས་སྔོན་
དུ་གསར་ཤོག་པར་སྐྲན་ཁང་སོགས་ལ་བསྐུར་ནས་ཚུར་ལོག་རྗེས་ཧ་ལམ་ཁོ་
ལ་ཞིབ་ཕྲའི་གནས་ཚུལ་གཅིག་གཉིས་ཤིག་གི་སྟོང་ཆ་བཀང་རྒྱུ་ལས་གཞན་མེད་
པ་བྱས་ཡོད་པ་ཞིག་རེད།
ཨ་བྷི་ནཱ་ཤི་ཡིས་ངོ་རྒོལ་བྱས་ཏེ། ཁྱོད་ཀྱིས་དེ་ལྟ་བུའི་སྐད་ཆ་བཤད་པ་
དེ་ཁྱོད་ཀྱི་ནོར་འཁྲུལ་ཞིག་རེད། དོན་ངོ་བོའི་ཆ་ནས་ཀྱང་ཁྱོད་བཙོན་ཁང་ནང་
དུ་ཡོད་པའི་སྐབས་དེར། ཁྱོད་ཀྱི་དཀའ་ངལ་རྣམས་ལ་ང་ཚོས་ཐུན་མོང་དུ་
ལོངས་སུ་སྤྱད་པ་ཡིན། ང་ཚོའི་རྩིབ་མའི་རུས་པ་རྣམས་འདས་པའི་ཟླ་བ་དེའི་
རིང་གི་སྐད་ཅིག་རེ་རེ་ལ་སྙིང་ཁོང་རུས་པའི་གཏིང་གི་ཟུག་རྔུ་དྲག་པོའི་མེ་ལྕེའི་
རྒྱུན་སྙོམ་པོ་ཞིག་གི་འོག་ཏུ་བཙོ་སྲེག་བྱས་ནས་ཡོང་བ་ཞིག་རེད། ཅེས་བཤད།
གྷོ་ར་ཡིས་བསམ་གཞིག་ནན་པོ་དང་བཅས། ཨ་བྷི་ནཱ་ཤི ཁྱོད་ཀྱིས་
ནོར་འཁྲུལ་བཟོ་བཞིན་འདུག གལ་ཏེ་ཁྱོད་ཀྱིས་ཐག་ཉེ་ས་ནས་ཞིབ་ཏུ་བལྟས་
པ་ཡིན་ན། ཁྱོད་ཀྱིས་བལྟས་པ་ཙམ་གྱིས་སྙིང་ཁོང་རུས་པའི་གཏིང་གི་ཟུག
རྔུ་དྲག་པོའི་མེ་ལྕེ་ད་དུང་མཆེད་བཞིན་ཡོད་པ་ཤེས་རྒྱུ་རེད། དེར་བརྟེན་བཅོས་
ཐབས་མེད་པའི་རྨས་སྐྱོན་ཞིག་ཁྱོད་ཀྱི་རྩིབ་རུས་རྣམས་ཀྱི་སྟེང་དུ་བྱུང་སོང་བ་
མ་རེད། ཅེས་བཤད།
འོན་ཀྱང་སྐད་ཆ་དེ་དག་གིས་ཨ་བྷི་ནཱ་ཤི་ལ་གནོན་བཙིར་གང་ཡང་བྱེད་
-815-

མ་ཐུབ་པར་བརྟེན། ཁོས་འགོག་རྐྱེན་ལ་ཅི་མི་སྙམ་པའི་སྒོ་ནས། གཞུང་གི་
ངོས་ནས་ཁྱོད་ལ་དམའ་འབེབས་གནས་དབྱུང་གཏོང་རྒྱུའི་ཐོག་ལ་འབད་བརྩོན་
ངོ་ཚ་མེད་པ་དེ་འདྲ་བྱས་པ་རེད། འོན་ཀྱང་དེ་རིང་ང་ཚོས་མ་ཡུམ་རྒྱ་གར་
གྱི་ཚབ་ཅིག་གི་ཆ་ནས་ཁྱོད་ལ་གུས་ཞབས་བརྩི་བཀུར་མཚོན་པའི་མེ་ཏོག་གི་ཕྲེང་
བ་འདི་ལེགས་སྐྱེས་གཟེངས་བསྟོད་དུ་འབུལ་བཞིན་ཡོད། ཅེས་སྨྲས།
གྷོ་ར་ཡིས་ནང་ཚགས་ཀྱི་སྒོ་ནས། ཁྱོད་ཀྱི་སྐད་ཆ་དེ་ཀྱལ་ཀའི་རྩེ་མོ་ཞིག་
གི་ར་བ་ལས་འགོང་པ་ཞིག་མ་རེད། ཅེས་བརྗོད་པ་དང་ཆབས་ཅིག་ཨ་བྷི་ནཱ་
ཤི་ལ་འབུད་རྒྱག་ཅིག་བཏང་། ཨ་བྷི་ནཱ་ཤི་ཡི་གཞུག་ཏུ་ཡོད་པའི་སློབ་ཕྲུག་
ཐམས་ཅད་ཟུར་ཞིག་ལ་གནས་པའི་སྐབས་དེར། ཁོ་ཕེ་རེ་ཤུ་བྷ་བྷུ་ཡི་ཕྱོགས་
སུ་ཁ་བསྒྱུར་ནས་ཁོང་ལ་གླ་འཁོར་ཤིང་རྟའི་ནང་བཞུགས་རྒྱུའི་སྣེ་ལེན་བྱས། ཕེ་
རེ་ཤུ་བྷ་བྷུ་རྐུབ་བཀྱག་ནང་དུ་བསྡད་པ་དང་ཆབས་ཅིག་ངལ་དུབ་ཀྱི་དབུགས་
རིང་ཤུགས་ཆེན་པོ་ཞིག་འཐེན། གྷོ་ར་དང་བྷི་ནོ་གཉིས་འགོར་འགྱང་མེད་པར་
ཁོའི་གཞུག་ཏུ་གླ་འཁོར་ཤིང་རྟའི་ནང་དུ་འཛུལ།
གྷོར་རླངས་ཤུགས་ཀྱིས་བགྲོད་པའི་གྲུ་གཟིངས་ཀྱི་འགྲུལ་བཞུད་ལ་བརྟེན་
ནས་ཉིན་རྗེས་མའི་ཞོགས་པ་ཀ་ལི་ཀཏུ་བརྒྱུད་ནས་ནང་ལ་འབྱོར། དེར་མི་ཚོགས
མང་པོ་ཞིག་གིས་འཚང་ཁ་ཤིག་ཤིག་གི་ངང་ནས་ཁོའི་ཁང་པའི་ཕྱི་རོལ་ནས་ཁོ་ལ་
གུས་ཞབས་བརྩི་བཀུར་མཚོན་ཕྱིར་དུ་སྡོད་སྒུག་བྱས་ནས་ཡོད་པ་དེ་ཁོས་མཐོང་།
གང་ལྟར་ཡང་ཁོས་རང་ཉིད་ལ་དེ་ཚོས་སྤར་འཇུས་དམ་འཛིན་མི་བྱེད་པའི་བཀོད
ཇུས་ཤིག་འཐེན་ཏེ་ཁོ་ཨ་ནན་དྷ་མོ་ཡེས་ལ་ཐུག་འཕྲད་བྱེད་དུ་ཕྱིན།
མོས་ཉི་མ་དེའི་ཞོགས་པ་སྔ་པོ་ནས་གཟུགས་པོ་ཁྲུས་བཤལ་བྱེད་རྒྱུའི་ལས་
-816-

འགན་གྲུབ་པར་བྱས་ཏེ། ཁོ་སྒུག་སྡོད་བྱེད་རྒྱུའི་གྲ་སྒྲིག་ཨང་གསར་བྱས་ནས་
བསྡད། ནམ་ཞིག་གྷོ་ར་ནང་དུ་ཡོང་ནས་མོའི་རྐང་པ་གཉིས་ལ་རེག་ཐུག་བྱས་
དུས། འདས་པའི་ཉི་མ་རྣམས་ཀྱི་རིང་ལ་མོས་སྟངས་འཛིན་བཀག་བསྐྱིལ་བྱས་
པའི་མིག་ཆུ་རྣམས་འགོག་མ་ཐུབ་པར་ཕྱི་ལ་བཞུར།
དུས་ནམ་ཞིག་གི་ཚེ་ཁི་རེས་ཤུ་ན་ངྷ་ཡལ་གང་གཱའི་ནང་དུ་གཟུགས་པོ་
འཁྲུ་རུ་ཕྱིན་ནས་ཚུར་ལོག་ཡོང་བའི་སྐབས་དེར་གྷོ་ར་ཁོ་ལ་ཐུག་འཕྲད་བྱེད་དུ་
ཕྱིན། འོན་ཀྱང་ཁོས་རྒྱང་ཐག་རིང་ས་ཞིག་ནས་གུས་འདུད་བྱས་ཏེ། ཁོའི་
རྐང་པ་གཉིས་ལ་རེག་ཐུག་མ་བྱས། ཁི་རེས་ཤུ་ན་དྷ་ཡལ་གྱིས་ཁོའི་རྐུབ་བཀྱག་
དེ་རྒྱང་ཐག་རིང་སའི་ཉེན་ཁ་མེད་ས་ཞིག་ཏུ་བཟུང་རྗེས་སུ། གྷོ་ར་ཡིས། ཨ་
ཕ། ངས་དཀའ་ཐུབ་སྒྲིབ་སྦྱོང་ཞིག་བྱེད་འདོད་ཀྱིན་འདུག ཅེས་བཤད།
ཁི་རེས་ཤུ་ན་དྷ་ཡལ་གྱིས། ངས་དེ་འདྲ་བྱེད་དགོས་པའི་རྒྱུ་མཚན་ཞིག་
ནམ་ཡང་མཐོང་གི་མི་འདུག ཅེས་ལན་བརྒྱབས། གྷོ་ར་ཡིས། ང་བཙོན་ཁང
དུ་ཡོད་པའི་སྐབས་སུ་རང་ཉིད་གྲིབ་དང་མི་གཙང་བའི་གནས་ལས་སྐྱོབ་པར་བྱེད་
ཐུབ་རྒྱུ་དེ་མི་སྲིད་པ་ཞིག་བྱུང་བ་མ་གཏོགས། གཞན་ང་ལ་བཙོན་ཁང་ནས་དཀའ
ངལ་ཆེ་བའི་གནས་ཚུལ་དེ་འདྲ་གང་ཡང་བྱུང་མ་སོང་། ངས་ད་ལྟ་ཡང་རང་ཉིད་
རང་འཁྲིའི་འོས་འགན་གྱི་གནས་ལས་རང་དབང་ཐོབ་ཡོད་པ་ཞིག་ཚོར་གྱིན་མི་
འདུག དེར་བརྟེན་ངས་ངེས་པར་དུ་དཀའ་ཐུབ་སྒྲིབ་སྦྱོང་གི་བྱེད་སྒོའི་ཆོ་ག་ལག་
བསྟར་བྱེད་དགོས་ཡོད་ཅེས་བརྗོད་པའི་རྒྱུ་མཚན་ཡང་དེ་ཡིན། ཞེས་སྨྲས་
ཁི་རེས་ཤུ་ན་དྷ་ཡལ་གྱིས་སྐད་ཅོར་ཞིག་བརྒྱབས་ཏེ་ཁོ་ལ་ཞུམ་ཞིང་གཉའ་
འཁུམ་པར་བྱས་ཏེ། མི་དགོས། མི་དགོས། འདིར་ཁྱོད་ལ་སྒྲོ་འདོགས་འུད་

ཤོད་ཀྱི་ཕོ་ལབ་རྒྱག་ས་གང་ཡང་ཡོད་པ་མ་རེད། ངས་གནད་དོན་དེ་ལྟ་བུ་ཞིག་
གི་ཐོག་ལ་ཆོག་མཆན་དང་མོས་མཐུན་བྱེད་ཐུབ་ཀྱི་མེད། ཅེས་བཤད།
གྷོ་ར་ཡིས། དེས་ན་འགྲིག་གི་འདུག ངས་གནད་དོན་འདིའི་ཐོག་ལ་
པཎ་ཌི་ཏ་རྣམས་ཀྱི་བསམ་ཚུལ་ལེན་ཆོག་པ་གྱིས། ཞེས་སྨྲས།
ཁི་རེས་ཤུ་ན་དྷ་ཡལ་གྱིས་དགག་བྱ་བྱས་ཏེ། ཁྱོད་ཀྱིས་པཎ་ཌི་ཏ་སུ་
ཞིག་དང་མཉམ་དུ་ཡང་དེའི་ཐོག་ལ་གྲོས་བསྡུར་གཏན་ནས་བྱེད་དགོས་མ་རེད།
ངས་ཁྱོད་ལ་ཁ་ཚོན་བཅད་ནས་བཤད་ན་འགྲིག་གི་རེད། ཁྱོད་རང་གི་གནས་
སྟངས་ལ་གཞིགས་ན་དཀའ་སྤྱད་སྒྲིབ་སྦྱོང་དེ་གཏན་ནས་ཁྱོད་ལ་དགོས་པ་ཞིག་
མ་རེད། ཅེས་བཤད།
གྷོ་ར་ཡིས། ད་ལྟ་ཡང་འདི་འདྲའི་མི་ཆེས་ཐུན་མོང་མ་ཡིན་པ་དཀའ་ཐུབ་
སྒྲིབ་སྦྱོང་སྐྱོན་མེད་པ་ཞིག་བྱེད་པའི་ཐོག་ལ་གྷོ་ར་ཁྲིམས་དང་ལམ་ལུགས། དགག་
བྱ་བཀག་སྡོམ་སོགས་ཀྱི་རིགས་གང་གི་ཕྱོགས་ནས་ཀྱང་དེར་ཞུགས་རྒྱུ་ལ་འདོད་
མོས་གཏན་ནས་མི་བྱེད་པ་དང་། ཁོ་རང་ཉིད་ཀྱི་མོས་མཐུན་ཆོག་མཆན་མ་སྤྲད་
པ་ཙམ་ཞིག་མ་ཡིན་པར། གྷོ་ར་ཐད་ཀར་ཡུལ་སྲོལ་ལམ་ལུགས་ལ་དགའ་ཞེན་
བྱེད་པའི་ཁྲིམས་དང་ལམ་ལུགས་ཀྱི་འོག་ཏུ་ཞུགས་རྒྱུའི་འབད་བརྩོན་གང་བྱས་པ་
ཐམས་ཅད་ཀྱི་ལྡོག་ཕྱོགས་སུ་ལངས་ནས་མཐའ་གཅིག་ཏུ་ངོ་རྒོལ་བྱེད་མཁན་གྱི་
མི་ཁི་རེས་ཤུ་ན་དྷ་ཡལ་དེ་ཅི་འདྲ་ཞིག་ཡིན་པ་རྟོགས་མ་ཐུབ།
ཨ་ནན་དྷ་མོ་ཡེས་ཀྱིས་དེ་རིང་བྷི་ནོ་ཡི་རྐུབ་བཀྱག་དེ་ཉིན་གུང་གི་ཟ་མ་
ཟ་བའི་སྐབས་སུ་གྷོ་ར་ཡི་རྐུབ་བཀྱག་གི་ཉེ་འགྲམ་དུ་བཞག འོན་ཀྱང་གྷོ་ར་ཡིས་
ནང་ཚགས་ཀྱི་སྒོ་ནས། ཨ་མ། བྷི་ནོ་ཡི་རྐུབ་བཀྱག་དེ་དེ་ལས་ཅུང་ཟད་ཐག་
-818-

རིང་ཙམ་ཞིག་ལ་འཇོག་རོགས་གནང༌། ཞེས་བཤད།
ཨ་ནན་དྷ་མོ་ཡེས་ཀྱིས་སྐད་ཤུགས་ཆེན་པོ་དང་བཅས་ཧང་སང་བའི་སྒོནས།
ག་རེ་བྱས་ནས། བྷི་ནོ་ལ་མ་འགྲིགས་པ་ག་རེ་འདུག་གམ། ཞེས་སྨྲས།
གྷོ་ར་ཡིས། བྷི་ནོ་ལ་མ་འགྲིགས་པ་གང་ཡང་མི་འདུག མ་འགྲིགས་
པའི་སྐྱོན་དེ་ངའི་ཐོག་ལ་གནས་ཡོད་པ་ཞིག་རེད། ང་མི་གཙང་བའི་གྲིབ་ཀྱིས་
ཟིན་ཡོད་པ་རེད། ཅེས་ལན་བརྒྱབས།
ཨ་ནན་དྷ་མོ་ཡེས་ཀྱིས། དེ་ལ་གནད་འགག་གང་ཡང་མི་འདུག བྷི་
ནོ་དེ་འདྲའི་རིགས་ལ་སྣང་འཇོག་བྱེད་པའི་མི་ཞིག་མ་རེད། ཅེས་ལན་བརྒྱབས།
གྷོ་ར་ཡིས། བྷི་ནོ་ཕལ་ཆེར་དེ་འདྲའི་རིགས་ལ་དོ་སྣང་མི་བྱེད་མཁན་ཞིག་
ཡིན་སྲིད་རྒྱུ་རེད། འོན་ཀྱང་ངས་དེ་ལ་དོ་སྣང་བྱེད་ཀྱིན་ཡོད། ཅེས་བཤད།
ནམ་ཞིག་ཁོང་ཚོས་བཟའ་བཏུང་གི་བྱ་བ་དེ་གྲུབ་རྗེས་གྲོགས་པོ་འདི་གཉིས་
ཐོག་ཁང་གི་ཡང་རྩེའི་ཁང་མིག་ཏུ་ཕྱིན་ནའང༌། ཁོ་གཉིས་ཐོག་མར་སྐད་ཆ་
ཅི་ཞིག་བཤད་རྒྱུ་ལ་རེ་ཞིག་མགོ་འཐོམ་པར་མ་ཟད། བྷི་ནོ་ཡི་སེམས་ལ་འདས་
པའི་ཟླ་བ་གཅིག་གི་རིང་ལ་ཁོ་རང་ཉིད་ཀྱི་བསམ་བློའི་ཁྲོད་དུ་ཐོག་མའི་གནད་
དོན་གང་ཞིག་འཁོར་བའི་སྐོར་དེ་ཚུལ་ཇི་ལྟར་གྷོ་ར་ལ་བཤད་རྒྱུའི་འགོ་འཛུགས་
མི་ཤེས་པར་གྱུར།
ཕེ་རེ་ཤུ་བྷ་བྷུ་ཡི་མི་ཚང་གི་སྐོར་གྱི་གནད་དོན་དྲི་བ་རྣམས་གྷོ་ར་ཡི་སེམས་
ཀྱི་ནང་དུ་ཡང་འཆར་ཡོད་ནའང༌། ཁོས་དེ་དག་གི་སྐོར་མ་བརྗོད་པར། བྷི་
ནོ་ཡིས་གནད་དོན་དེའི་ཐོག་ལ་འགྲེལ་བཤད་རྒྱག་རྒྱུ་ལ་རེ་སྒུག་བྱས་ནས་བསྡད།
ཁོས་ཕེ་རེ་ཤུ་བྷ་བྷུ་ལ་ཁོའི་བུ་མོ་རྣམས་ཀྱི་སྐོར་སྐད་ཆ་དྲིས་ཡོད་པ་དེ་དངོས་ཡོད་
–819—

གནས་ཚུལ་རེད། འོན་ཀྱང་དེ་ནི་འཇིག་རྟེན་འགྲོ་ལུགས་ཀྱི་ཡ་རབས་བཟང་
སྤྱོད་ལ་བརྩི་འཇོག་བྱས་པ་དེ་ཁོ་ན་ཙམ་ཞིག་རེད། ཁོའི་སེམས་པ་དེ་ཁོང་ཚོ་
བདེ་མོ་སྐྱིད་པོ་རེད་ཅེས་པ་ཙམ་ཞིག་མ་ཡིན་པར། དེ་ཚོའི་གནས་ཚུལ་ཞིབ་
ཕྲ་གོ་རྒྱུ་ལ་དེ་བས་ཀྱང་འདོད་མོས་ཤུགས་ཆེན་པོ་ལང་བཞིན་ཡོད་པ་ཞིག་རེད།
ཛ་དྲག་ཆེ་བའི་དུས་ཀྱི་འགྱུར་རིམ་འདིའི་སྐབས་སུ་མོ་ཧེམ་ཁང་མིག་དེའི་ནང་
དུ་འཛུལ་ནས་ཡོང་བ་དང་ཆབས་ཅིག་སྐས་ཐོག་ལ་ཡར་འཛེག་རྒྱུའི་འབད་པ་བརྟེན་
པའི་དབུགས་ཀྱི་རྒྱུ་བ་འཕར་བཞིན་མར་བསྡད། དུས་ཡུན་ཆེར་མ་སོང་བར་སླར་
ཡང་ཁོའི་ལུས་ཤུགས་ཀྱི་ངལ་དུབ་རང་སོར་གནས་པའི་མཚམས་དེར། ཁོས།
བྷི་ནོ། ང་ཚོས་ད་བར་དུ་གྷོ་ར་བསྒུགས་ནས་བསྡད་པ་རེད། ད་ཆར་ཁོ་འདིར་
སླེབས་ཡོད་པར་བརྟེན། ང་ཚོས་དུས་ཡུན་རིང་པོ་འགོར་འགྱང་བྱེད་དགོས་དོན་
མི་འདུག ང་ཚོས་ད་ལྟ་རང་དུ་དུས་ཚོད་གཏན་འཁེལ་བྱེད། གྷོ་ར་ཁྱོད་ལ་སྐད་
ཆ་ག་རེ་བཤད་རྒྱུ་ཡོད། ངས་དོན་དག་ཅི་ཞིག་གི་སྐོར་ལ་འབྲེལ་གཏུགས་བྱེད་
ཀྱིན་ཡོད་པ་དེ་ཁྱོད་ཀྱིས་ཤེས་གསལ་མ་རེད་དམ། ཞེས་སྨྲས།
གྷོ་ར་གད་མོ་ཞིག་ཤོར་བ་དང་མཉམ་དུ་ལན་ཞིག་བརྒྱབས་པ་དང་། མོ་
ཧེམ་གྱིས་གོང་གི་སྐད་ཆའི་མཚམས་མཐུད་ནས། ཁྱོད་རང་གད་མོ་ཤོར་གྱིན་
ཡོད་དམ། ཁྱོད་ཀྱི་སེམས་ལ་ཁྱོད་ཀྱི་ཕུ་བོས་ད་དུང་གནས་ཚུལ་དེ་བརྗེད་མི་
འདུག་བསམ་གྱིན་ཡོད་ནའང་ངས་ཁྱོད་ལ་བཤད་ཆོག བུ་མོ་ཞེས་པ་དེ་རྨི་ལམ་
འདྲ་བོ་ཞིག་མ་རེད། ངས་མོ་ཤིན་ཏུ་གནད་འགག་ཆེ་བའི་དོན་རྐྱེན་ཞིག་ཡིན་
པའི་ཐོག་ལ་བསམ་གཞིག་བྱེད་ཀྱིན་ཡོད། དེར་བརྟེན་ཁྱོད་ཀྱིས་དེ་ལ་སྣང་མེད་
བྱས་ཏེ་ཡ་མ་བྱས་ན་འགྲིག་གི་མ་རེད། དེའི་སྐོར་ལ་ཁྱོད་ཀྱིས་གད་མོ་མ་བགད།
-820-

གྷོ་ར། ད་ལྟའི་དུས་ཚོད་འདི་ལ་ང་ཚོས་ངེས་པར་དུ་མཐའ་མའི་ཐག་གཅོད་
གཏན་འཁེལ་བྱེད་དགོས་ཡོད། ཅེས་སྨྲས།
གྷོ་ར་ཡིས་སྐད་ཤུགས་ཆེན་པོ་དང་བཅས། བྱ་བ་མཐའ་དག་སུ་ལ་བརྟེན་
དགོས་པ་དང་སུ་ལ་བརྟེན་ནས་ཐག་གཅོད་གཏན་འཁེལ་བྱེད་དགོས་པའི་མི་
དེ་ད་ལྟ་འདིར་འདུག ཅེས་བཤད།
མཱོ་ཧེམ་གྱིས་ངོ་རྒོལ་དང་བཅས། ཨོྃ། དེ་འདྲའི་བཟོད་དཀའ་བའི་
གནས། ཁྱོད་ཀྱིས་བྱ་བ་མཐའ་དག་རང་ཉིད་ཀྱི་དོན་རང་གིས་གཏན་ནས་
ཐག་མ་ཆོད་པའི་མི་ཞིག་གིས་ཐག་གཅོད་བྱེད་རྒྱུ་ལ་རེ་སྒུག་བརྒྱབས་ནས་བསྡད་
ཡོད་དམ། ད་ཆར་དཀའ་ངལ་ཆེ་བའི་ཁུར་བོ་དེ་ངེས་པར་དུ་ཁྱོད་ཀྱི་ཕྲག་པར་
འཁུར་རྒྱུའི་མཚམས་སུ་ཁྱོད་སླེབས་ཡོད་པ་རེད། ཅེས་བཤད།
དེ་རིང་བྷི་ནོ་ཡིས་ཁོ་རང་ཉིད་ཀྱི་རང་དོན་མི་ཤོར་བའི་ཆེད་དུ་ཀུ་རེ་བཞད་
གད་ཅིག་ལ་ཁ་གཡར་ནས་ཡིན་རུང་སྐད་ཆ་ཞིག་བཤད་རྒྱུའི་ཐོག་ལ་འབད་
བརྩོན་བྱེད་རྒྱུའི་མཚམས་སུ་སླེབས་རུང༌། ཁོས་སྐད་ཆ་གང་ཡང་མ་བཤད་
པར་བརྗིད་ཆགས་སྒམ་ནན་གྱི་སྒོ་ནས་ཁུ་སིམ་མེར་བསྡད་།
གྷོ་ར་ཡིས་གནད་དོན་འདིའི་ཐོག་ལ་འགོག་རྐྱེན་བྱེད་པའི་གནས་ཚུལ་
བསམ་གཞིག་བྱེད་དགོས་པ་ཞིག་གནས་གང་ཞིག་ཏུ་ཡོད་པ་རྟོགས་ནས། ངས་
མགྲོན་ཤོག་འགྲེམས་སྤེལ་བྱེད་རྒྱུ་དང་ད་དུང་དེས་མ་ཚད་མངར་ཟས་བག་ལེབ་
དང་མངར་མོའི་རིགས་ཀྱི་ཟས་རིགས་ཐམས་ཅད་བཀོད་འདོམ་བྱེད་རྒྱུའི་ལས་
འགན་སྒྲུབ་ཐུབ་པར་མ་ཟད། ད་དུང་གཉེན་སྒྲིག་མཛད་སྒོའི་རྟེན་འབྲེལ་གྱི་
བྱེད་སྒོ་མཐའ་དག་གི་ལས་ཀའི་ཕྱོགས་ལ་ཞུགས་རྒྱུའི་གྲ་སྒྲིག་ཀྱང་ཡོད། དེ་
821-

མིན་བྷི་ནོ་ལ་ཁྱོད་ཀྱི་བུ་མོ་དང་ལྷན་དུ་གཉེན་སྒྲིག་བྱེད་འཇུག་རྒྱུའི་ལས་འགན་
དེ་ངའི་འཇོན་ཐང་དང་དབང་ཚད་ལས་བརྒལ་བ་ཞིག་རེད། ང་རང་ཉིད་སྐྱེ་
བོ་སུ་ཞིག་བརྩེ་དུང་གི་བྱ་བ་མཐའ་དག་གི་ཐོག་ལ་འགན་འཁྲིའི་ལས་འགན་ཡོད
པའི་མི་ཞིག་ལ་རྒྱས་བཅད་ཀྱི་ཆ་རྐྱེན་འདོན་མཁན་གྱི་མི་ཞིག་མིན། ང་རང་
ཉིད་རྙོག་གྲ་མེད་པའི་རྒྱང་རིང་ས་ཞིག་ཏུ་བསྡད་ནས་རྒྱང་ཐག་རིང་ས་ནས་ང་
རང་ཉིད་ཀྱི་འགན་འཁྲིའི་བྱེད་སྒོ་རྣམས་བྱས་ན་ཡག་གི་རེད། ཅེས་བཤད།
མཱོ་ཧེམ་གྱིས། ཁྱོད་ཀྱིས་རང་ཉིད་རྒྱང་ཐག་རིང་ས་ཞིག་ཏུ་གནས་པར་
བྱས་ན། རྒྱུ་མཚན་དེ་ལ་བརྟེན་ནས་ཁོས་ཁྱོད་ཉེས་སྐྱོན་མེད་པར་བློགློད་དཀྲོལ་གཏོང་
གི་རེད་སྙམ་པའི་ཕྱོགས་ལ་སྐད་ཅིག་གཅིག་ལ་ཡང་སྟོང་བསམ་མ་གཏོང༌། ཁོའི་
ཕྱོགས་ནས་ཧ་ལམ་ཧོན་འཐོར་དགོས་པའི་མགྲོན་པོ་ཞིག་དུས་ནམ་ཞིག་གི་ཚེ་ཁྱོད་
ཀྱི་ཕྱོགས་ལ་ཡོང་རྒྱུ་ཡིན་པ་དེ་སུ་ཞིག་གིས་ཀྱང་བཤད་མི་ཤེས་པ་ཞིག་རེད། ཁྱོད་
ཀྱི་ཕྱོགས་ལ་ཁོའི་སེམས་ཀྱི་འཕེན་པ་དེ་ཅི་འདྲ་ཞིག་ཡོད་མེད་དེ་ངས་ཤེས་ཀྱིན་མེད།
འོན་ཀྱང་ངས་བྷི་ནོ་ཡི་ཕྱོགས་ནས་ཁོས་འགལ་འཛོལ་གྱི་བྱ་བ་ཡིད་ཚིམ་པ་ཞིག་བྱེད་
ཀྱིན་ཡོད་པ་ཤེས་ཀྱིན་འདུག ངས་ཁྱོད་ལ་བཤད་རྒྱུ་ཞིག་ལ། གལ་ཏེ་ཁྱོད་རང་
ཉིད་ཀྱིས་གནད་དོན་དེའི་ཁྲོད་དུ་བྱ་བ་ཞིག་མ་བསྒྲུབས་པར་དེའི་ཚབ་ཏུ་དོན་དག་
འདི་ཐམས་ཅད་འདོད་ལྷ་དགའ་རབ་དབང་ཕྱུག་གི་ལག་ཏུ་བཞག་པ་ཡིན་ན། ཁྱོད་
ཏན་ཏན་བློ་ཕམ་དང་འགྱོད་སེམས་སྐྱེབ འི་རྒྱུ་རྐྱེན་ཞིག་ཏུ་འགྱུར་ངེས་པ་ཞིག་ཡིན་
པ་གཏན་འཁེལ་བ་ཞིག་རེད། ཅེས་བཤད།
གྷོ་ར་ཡིས་གད་མོ་ཞིག་བགད་དེ། ང་རང་ཉིད་ཀྱི་འགན་འཁྲིའི་བྱ་བ་
མ་ཡིན་པ་ཞིག་ལ་དང་བླངས་ངོན་ལེན་མ་བྱས་པ་དེ་ལ་ང་བློ་ཕམ་སྐྱེ་དགོས་བྱུང་
–822-

ན་དེའི་ཐད་ལ་ང་ལ་ཏན་ཏན་འདོད་མོས་ཡོད། གང་ཡིན་ཟེར་ན། ངས་རང་
ཉིད་ཀྱི་འགན་འཁྲིའི་བྱ་བ་མ་ཡིན་པ་ཞིག་དང་དུ་བླངས་ནས་དེ་ལ་ཕམ་ཉེས་བྱུང་
བ་ཡིན་ན། དེ་བས་ཀྱང་ང་ལ་བློ་ཕམ་ཡིད་ཆད་ཀྱི་སྒོ་ནས་ཏན་ཏན་འགྱོད་སེམས་
སྐྱེ་དགོས་པ་ཞིག་འབྱུང་གི་རེད། དེར་བརྟེན་ང་དེ་ལྟ་བུའི་ལས་དབང་གིས་བསྐོས་
པའི་མདུན་ལམ་ལས་རྒྱང་རིང་དུ་དཀའ་རྙོག་མེད་ས་ཞིག་ཏུ་བསྡད་ན་འདོད་
ཀྱིན་འདུག ཅེས་བཤད།
མོ་ཧེམ་གྱིས། གལ་ཏེ་བྲམ་ཟེའི་བུ་ཞིག་གིས་ཁོའི་ཆེ་མཐོང་གཟི་བརྗིད་
དང་ཁོ་རང་ཉིད་ཀྱི་སྐེ་ཁུངས་རིགས་རུས། གཞན་རང་ཉིད་ཀྱི་ཡ་རབས་བརྩི་
འཇོག་བྱེད་འོས་པའི་རང་གཤིས་ཐམས་ཅད་འཕྲོ་བརླག་ཏུ་བཏང་ནས། བག་
མེད་གང་དྲན་གྱི་སྤྱོད་པ་ལ་ཉེ་བར་ཞུགས་ཏེ་བསྡད་ན། ཁྱོད་ཀྱིས་དེ་ལ་དགག་
བྱ་གང་ཡང་མ་བྱས་པར་ཡར་ལངས་ནས་དེ་ལ་ལྟ་འདུག་རྒྱུ་ཡིན་ནམ། ཞེས་
དང་། ཁྱོད་ཀྱིས་རང་ཉིད་ཧིན་དྷུ་པ་དམ་གཙང་ཞིག་ཡོང་བའི་སེམས་ཚབ་
འོག་ནས་རང་ཉིད་ཀྱི་ཁ་ཟས་དང་ཉལ་ཆགས་ཀྱི་བྱ་བ་དེ་དག་གཞན་གྱི་ས་ནས་
མཁོ་སྒྲུབ་བྱེད་རྒྱུ་དེ་བློས་བཏང་ཡོད་པ་རེད། འོན་ཀྱང་ད་ཆར་ཁྱོད་ཀྱི་གྲོགས
པོ་ལེགས་ཤོས་དེས་རང་ཉིད་ཀྱི་སྐྱེ་ཁུངས་རིགས་རུས་ཐམས་ཅད་གཡུགས་ནས།
བྷ་རཱ་མོ་ཡི་མི་ཚང་ཞིག་གི་ནང་དུ་གཉེན་སྒྲིག་བྱེད་རྩིས་ཡོད་པར་བརྟེན། ཁྱོད་
ཀྱིས་སྐྱེ་བོ་རྣམས་ཀྱི་མདུན་དུ་སླར་རང་གི་གདོང་པ་བསྟན་མི་ཐུབ་པ་ཞིག་ཏན་
ཏན་ཆགས་རྒྱུ་རེད། བྷི་ནོ། ངས་ཚོད་དཔག་བྱས་ན་ཁྱོད་ཏན་ཏན་ང་ལ་ཁོང་
ཁྲོ་ཟ་རྒྱུ་རེད། འོན་ཀྱང་ཕྱི་རོལ་གྱི་མི་ཆེས་མང་པོ་ཞིག་གིས་བྱ་བ་འདི་ཐམས་
ཅད་ཀྱི་རྒྱབ་རྩ་ན་ཁྱོད་ཀྱི་ཕྱོགས་ལ་གྷོ་ར་ཡོད་པ་རེད་ཅེས་སྐད་ཆ་བཤད་རྒྱུའི་
823-

གྲ་སྒྲིག་ཡོད་པ་རེད། དོན་ངོ་མའི་ཆ་ནས་ཀྱང་ཁོ་ཚོ་ཕན་ཚུན་གཅིག་གིས་གཅིག་
ལ་ཅི་འདོད་ལྟར་དུ་སྐད་ཆ་བཤད་རྒྱུའི་ཐོག་ལ་སླེབས་པ་རེད། ད་ལྟ་ཁྱོད་རང་
དངོས་སུ་འདིར་ཡོད་པའི་སྐབས་སུ་ངས་མ་མཐའ་བརྗོད་དགོས་པའི་སྐད་ཆ
ཞིག་ཡོད་པ་དང་། དེ་ཚོགས་པ་ཚང་མས་ངོས་ལེན་བསམ་གཞིག་བྱེད་རིན་
ཡོད་པ་ཞིག་ཡིན། གལ་ཏེ་ལོ་ལི་ཏཱ་དང་ཁྱོད་གཉིས་ཀྱི་བར་གྱི་དཀྲོག་གཏམ་
དེ་དག་རྫུན་མ་ཡིན་ན། དེ་རྗེས་རྒྱུ་མཚན་མེད་པའི་ཐག་གཅོད་དང་གནད་
དོན་དེ་དག་རང་ངོས་ནས་མཇུག་རྫོགས་འགྲོ་རྒྱུ་རེད། འོན་ཀྱང་གལ་ཏེ་བདེན་
པ་ཡིན་ན་དེ་རྗེས་གནས་ཚུལ་དེ་མཐའ་གཅིག་ཏུ་ཐག་གཅོད་གཏན་འབེབས
གྲུབ་པ་ཞིག་རེད། ཅེས་བཤད།
ནམ་ཞིག་མོ་ཧེམ་གྱིས་ཁོ་གཉིས་བཞག་ནས་ཕྱིན་པའི་སྐབས་དེར་བྷིནོ་ཡིས
སྐད་ཆ་ཚིག་གཅིག་ཀྱང་མ་བཤད། འོན་ཀྱང་གྷོ་ར་ཁོའི་ཕྱོགས་སུ་ཁ་འཁོར་ཏེ།
ག་རེ་བྱས་པ་རེད། བྷི་ནོ། སྐད་ཆ་འདི་དག་ཅི་ཞིག་གི་སྐོར་ལ་རེད། ཅེས་དྲིས།
བྷི་ནོ་ཡིས་རྒྱུ་མཚན་གསལ་བཤད་བྱེད་རྒྱུའི་འགོ་བརྩམས་ཏེ། དེ་གནས་
ཚུལ་བརྗོད་དཀའ་བ་ཞིག་རེད། དོན་རྐྱེན་འདི་དག་ཐམས་ཅད་གནས་ཚུལ་
ཁ་ཤས་ཤིག་གི་མིང་ཚིག་ཐ་སྙད་ཁོ་ན་ཙམ་ལ་གཞི་བཅོལ་ནས་འོས་ཤིང་འཚམས་
པའི་འགྲེལ་བཤད་བྱེད་རྒྱུའི་སེམས་ཐག་བཅད་ཡོད། འོན་ཀྱང་འཛམ་གླིང་
འདིའི་ནང་དུ་ང་རང་ཚོ་རང་ཉིད་ཀྱིས་ཅི་ཞིག་འདོད་པ་ལྟར་དུ་རང་ཐོག་ཏུ་གང་
ཡང་མི་ཡོང་བ་ཞིག་རེད། བྱ་གཞག་གི་དོན་རྐྱེན་ཚང་མ་ཕར་བལྟས་ན་ཐོག་
མར་གཅན་གཟན་སྟག་གི་ཁྱུ་ཚོགས་རང་ཉིད་ཀྱིས་བརྔོན་བྱའི་རི་དྭགས་རྣམས་
ཀྱི་ཐོག་ལ་འཇབ་མྱུལ་བྱེད་པ་བཞིན་དུ་ལྷིང་འཇགས་ཀྱི་སྒོ་ནས་ཁུ་སིམ་མེར་འགྲོ་
-824-

བ་ཞིག་རེད། འོན་ཀྱང་དེ་རྗེས་ཉེན་བརྡ་གང་ཡང་མེད་པར་གློ་བུར་དུ་གཅན་
གཟན་དེ་ཚོ་གང་ཟག་བྱེ་བྲག་པ་ཞིག་གི་སྐེ་ལྟག་ལ་མཆོངས་ཏེ། རི་དྭགས་དེ་
ཚོ་དམར་གསོད་གཏོང་ངེས་པ་ཞིག་རེད། འདི་སྣང་གི་བྱ་གཞག་ཐམས་ཅད་
ཀྱང་དེ་དང་འདྲ་བར་ཐོག་མར་མེ་ལྕེ་ཞིག་ཐལ་བས་གཡོགས་ནས་མི་མངོན་པར་
གནས་ཡོད་པ་ལྟ་བུ་ཞིག་ལ། དེ་རྗེས་གློ་བུར་དུ་མེ་ལྕེ་འཕྱུར་ནས་དྲག་ཏུ་འབར་
བའི་མེ་འོབས་ཀྱི་ཀློང་དུ་འགྲོ་བ་ལྟ་བུ་ཞིག་རེད། དེར་བརྟེན་དེ་ལ་སྟངས་འཛིན་
བཀག་སྡོམ་བྱེད་ཐབས་མེད་པ་ཞིག་རེད། རྒྱུ་མཚན་འདི་ལ་བསམས་ནས་
ངའི་སེམས་ལ་མཚམས་མཚམས་སུ་འགྲོ་བ་མི་རྣམས་ལ་རང་དབང་འབྱུང་བའི་
ཐབས་ལམ་ཉག་གཅིག་ཡོད་པ་ནི་རང་ཉིད་གཡོ་འགུལ་གཏན་ནས་མི་བྱེད་པར་
རང་སོར་གནས་བཅའ་རྒྱུ་དེ་རེད་བསམ་གྱིན་འདུག ཅེས་བཤད།
གྷོ་ར་གད་མོ་ཞིག་ཤོར་བ་དང་འབྲེལ་ངག་ནས། ཁྱོད་ཀྱིས་ཁྱོད་རང་
ཉིད་གཅིག་པུ་སྤོ་བཞུད་གཡོ་འགུལ་གཏན་ནས་བྱེད་མི་དགོས་པར་རང་སོར་
གནས་འཆའ་བར་འདོད་པའི་རང་དབང་གི་ཐར་བ་དེ་འདྲ་ཞིག་གང་ན་ཡོད་
པ་རེད་དམ། ཞེས་དང་། འཛམ་གླིང་འདིའི་ནང་གི་ཁྱོད་མ་ཡིན་པའི་སེམས་
ཅན་ཡོད་དོ་ཅོག་གིས་གཡོ་འགུལ་སྤོ་བཞུད་ཀྱི་འོག་ནས་འཚོ་སྡོད་བྱེད་རྒྱུ་དེ་འོས་
ཤིང་འཚམས་པ་ཞིག་ཏུ་མཐོང་གི་ཡོད་ན། ཁོང་ཚོས་ག་རེ་བྱས་ནས་ཁྱོད་ལ་
དེ་ལྟར་བྱེད་མི་དགོས་པར་རང་སོར་སྲ་བརྟན་གཡོ་མེད་ཀྱི་ངང་དུ་འདུག་ཆོག་
པའི་དབང་ཆ་ཞིག་སྤྲོད་རྒྱུ་རེད་དམ། དེར་མ་ཟད་དོན་ངོ་མའི་ཆ་ནས་ཀྱང་
དེའི་ལྡོག་ཟླ་ཁོ་ན་ཞིག་འབྱུང་གི་རེད། གང་ཡིན་ཟེར་ན། དུས་ནམ་ཞིག་གི་
ཚེ་འཛམ་བུ་གླིང་གི་སྐྱེ་བོ་ཡོད་དོ་ཅོག་གིས་གཡོ་འགུལ་གྱི་བྱ་བ་ལ་བརྩོན་པའི་སྐབས་
-825-

སུ། ཁྱོད་རང་ཉིད་གཅིག་པུ་ཁེར་རྐྱང་ལས་མེད་དུ་ལུས་ནས་བསྡད་པ་ཡིན་
ན། དེ་རྗེས་ཁྱོད་ཀྱིས་ཁྱོད་རང་ཉིད་ལ་མགོ་སྐོར་བསླུ་བྲིད་བྱས་པ་མ་གཏོགས་
གཞན་གང་ཡང་ཁྱོད་ལ་འཐོབ་རྒྱུ་མེད་པ་ཁྱོད་ཀྱིས་ཤེས་རྒྱུ་རེད། རྒྱུ་མཚན་
དེ་ལ་བརྟེན་ནས་ཁྱོད་ཀྱིས་དུས་ནམ་ཞིག་གི་རིང་ལ་གཞན་ཡོད་ཚད་ཀྱིས་གཡོ་
འགུལ་གྱི་བྱ་བ་བྱེད་པའི་ཁྲོད་དུ་རང་ཉིད་ཁེར་རྐྱང་དུ་ལུས་ནས་བྱ་བ་གང་གི་
ཐོག་ལ་ཡང་གྲ་སྒྲིག་མེད་པ་ཞིག་འབྱུང་གི་རེད་སྙམ་ནས་རང་གི་བསམ་བློའི་
དམིགས་གཏད་འཆར་ཡན་དུ་འགྲོ་མི་འཇུག་རྒྱུའི་ཐོག་ལ་གཟབ་གཟབ་ངེས་
པར་དུ་བྱེད་དགོས་རེད། ཅེས་སྨྲས།
བྷི་ནོ་ཡིས་དེ་ལ་ངོས་ལེན་མོས་མཐུན་བྱས་ཏེ། ཁྱོད་ཀྱི་སྐད་ཆ་དེ་ཚོ་བདེན་
པ་རེད། ང་ལ་དེ་འདྲའི་གྲ་སྒྲིག་གཏན་ནས་མེད། ད་ལྟའི་དུས་ཚོད་འདི་ལ་ཡང་
ངས་གྲ་སྒྲིག་བྱས་ཟིན་མེད། ངས་ཕྱོགས་ཤིག་ནས་གནས་ཚུལ་ག་རེ་ཞིག་འབྱུང་
གི་ཡོད་པ་དེ་གཏན་ནས་ཤེས་ཐུབ་ཀྱིན་མི་འདུག འོན་ཀྱང་དུས་ནམ་ཞིག་གི་ཚེ།
དོན་རྐྱེན་བྱ་གཞག་ཅིག་བྱུང་བའི་ཚེ། དེ་རྗེས་དེའི་ཐོག་ལ་འགན་འཁྲིའི་ལས་འགན་
ཞིག་ངེས་པར་དུ་ལེན་དགོས་པ་ཞིག་རེད། འདོད་མོས་མེད་པའི་བྱ་བ་ཞིག་གི་ཐོག་
ལ་སླེབས་དུས་དེ་ལ་མོས་མཐུན་ངོས་ལེན་མ་བྱས་པར་ལྡོག་ཕྱོགས་རྒྱབ་འགལ་བྱས་
པ་དེས་ཕན་ཐོགས་གང་ཡང་འབྱུང་གི་མ་རེད། གང་ཡིན་ཟེར་ན། དེ་ལྟར་
བྱེད་རྒྱུ་ལས་དང་པོ་ནས་དེ་ལྟ་བུའི་བྱ་གཞག་དེ་གཏན་ནས་འབྱུང་མ་བཅུག་པ་ཡིན་
ན་དེ་ཏན་ཏན་ཡག་གི་རེད། ཅེས་བཤད།
གྷོ་ར་ཡིས་བསམ་གཞིག་ནན་པོའི་སྒོ་ནས། དོནརྐྱེན་བྱ་གཞག་ག་རེ་ཞིག་
བྱུང་ཡོད་པ་དེ་མ་ཤེས་པར། གནད་དོན་དེའི་ཐོག་ལ་གྲོས་བསྡུར་ག་རེ་བྱེད་དགོས་
826-

ཡོད་མེད་དེ་དཀའ་ལས་ཁག་པོ་ཞིག་ཡིན་པ་ངས་ཤེས་ཀྱིན་འདུག ཅེས་བཤད།
བྷི་ནོ་ཡིས་རང་ཉིད་ཀྱི་དམ་བཅའི་ཐོག་ལ་རང་ཉིད་བརྟན་པོར་གནས་
པར་བྱེད་པའི་སྐད་ཆའི་འགོ་བཙུགས་ཏེ། གཡོལ་ཐབས་བྲལ་ཞིང་ཐར་དཀའ་
བའི་གནས་སྟངས་སྣ་ཚོགས་ཤིག་གི་འོག་ནས། ང་དང་ལོ་ལི་ཏུ་གཉིས་ཀྱི་འདྲིས་
གཤིབ་ལ་རྒྱབ་བཅོལ་ཏེ་ངས་མོ་དང་ལྷན་དུ་གཉེན་སྒྲིག་མ་བྱས་ན། མོའི་མི་
ཚེ་ལྷག་མ་དེའི་ནང་ལ་མོ་རང་ཉིད་ཀྱི་སྤྱི་ཚོགས་ཀྱི་ཁྲོད་ནས་གཞི་མེད་ཀྱི་སྐྱོན་
བརྗོད་དམའ་འབེབས་མང་པོ་ཞིག་ལ་མོས་མཐའ་གཅིག་ཏུ་བཟོད་བསྲན་བྱས་
ནས་མི་འདུག་ཐབས་མེད་བྱེད་དགོས་པའི་གནས་སྟངས་དེ་ལྟ་བུ་ཞིག་གི་ནང་
དུ་ང་བཅུག་སོང་། ཞེས་བཤད།
གྷོ་ར་ཡིས་གནད་དོན་དེའི་ཐོག་ལ་ཐེ་གཏོགས་བྱས་ཏེ། གནས་སྟངས་
ཅི་འདྲའི་རིགས་ཤིག་གི་ཁྲོད་དུ་ཁྱོད་བཅུག་པ་རེད། དེ་ང་ལ་གསལ་པོ་བྱས་
ཏེ་ཞིབ་ཕྲ་བརྗོད་རོགས། ཞེས་སྨྲས།
བྷི་ནོ་ཡིས། དེ་སྒྲུང་རིང་པོ་ཞིག་རེད། ངས་ཁྱོད་ལ་རིམ་པ་བཞིན་དུ་
བརྗོད་ཆོག དུས་སྐབས་དེའི་རིང་ལ་ངས་གང་བཤད་པ་དེ་ལ་ཁྱོད་ཀྱིས་འདོད
བློ་ཁེངས་པའི་སྒོ་ནས་ངེས་པར་དུ་ཉན་རོགས། ཞེས་ལན་བརྒྱབས། གྷོ་
ར་ཡིས། འགྲིག་གི་རེད། ངས་འདོད་བློ་ཁེངས་པའི་སྒོ་ནས་ཉན་ཆོག ང་ལ་
སྐད་ཆ་གཅིག་ཁོ་ན་བརྗོད་རྒྱུ་ཡོད་པ་དེ་ནི། གལ་ཏེ་དོན་རྐྱེན་བྱ་གཞག་དེ་ཚོ་
གཡོལ་ཐབས་བྲལ་ཞིང་། དེ་ལ་ཐར་ཐབས་མེད་པ་ཞིག་ཡིན་ན་དེ་རྗེས་དེའི་
མཇུག་འབྲས་ལ་བློ་ཕམ་གནོང་འགྱོད་གང་བྱས་པ་དེ་ཚོ་ཡང་གཡོལ་ཐབས་བྲལ་
ཞིང་ཐར་ཐབས་མེད་པ་ཞིག་ཡིན་རྒྱུ་རེད། ཅེས་དང་། གལ་ཏེ་ལོ་ལི་ཏཱ་ཡིས་
827-

མོ་རང་ཉིད་ཀྱི་སྤྱི་ཚོགས་ནང་གི་དམའ་འབེབས་སྐྱོན་བརྗོད་དེ་ཚོ་ལ་ངང་རིང་
བཟོད་བསྲན་བྱེད་ཐུབ་ཀྱིན་ཡོད་ན། དེ་རྗེས་དེ་ལ་རོགས་རམ་རྒྱབ་སྐྱོར་བྱེད་
ས་ཡོད་པ་མ་རེད། ཅེས་བཤད།
བྷི་ནོ་ཡིས་ནང་ཚགས་ཀྱི་སྒོ་ནས། འོན་ཀྱང་དེ་དག་སྔོན་འགོག་བྱེད་
པའི་ཐབས་ལམ་དེ་ངའི་ལག་པ་ན་ཡོད་པ་ཞིག་རེད། ཅེས་བཤད།
གྷོ་ར་ཡིས། གལ་ཏེ་དེ་འདྲ་ཡིན་ན་དེ་རྗེས་དེ་ལ་སེམས་ཁྲལ་གང་ཡང་
མི་འདུག དེ་བྱ་བ་ཡག་པོ་ཞིག་རེད། འོན་ཀྱང་བྱ་གཞག་དེ་ཁྱོད་ཀྱིས་སྐད་
ཅོར་བརྒྱབས་ཏེ་ཁ་ནས་བཤད་བསྡད་པ་ཙམ་གྱིས་ཁྱོད་ཀྱིས་དེ་དཀའ་ངལ་མེད་
པའི་ཧ་ཅང་གི་ལས་སླ་པོ་ཞིག་ཏུ་བསྒྱུར་ཐུབ་རྒྱུ་མ་རེད། ནམ་ཞིག་མི་རྣམས་
འགག་རྩ་ལ་ཐུག་ཡོང་དུས་རྐུ་བཅོམ་བྱེད་དགོས་ནའང་རེད། གསད་རྨས་
བྱེད་དགོས་ནའང་རེད། དེ་ཚོ་ཚང་མ་རང་རང་གི་སྟོབས་ཤུགས་ལ་རག་
ལས་པ་ཞིག་རེད། འོན་ཀྱང་བྱ་གཞག་དེ་དག་གིས་ཁོང་ཚོའི་དེ་ལྟ་བུའི་ཀུན
སྤྱོད་དེ་ཡང་དག་པ་ཞིག་ཡིན་པ་སྒྲུབ་ཐུབ་རྒྱུ་རེད་དམ། ཁྱོད་ཀྱིས་ལོ་ལི་ཏཱ་དང་
ལྷན་དུ་གཉེན་སྒྲིག་བྱེད་རྒྱུའི་རང་གི་ལས་འགན་དེ་ཧ་གོ་བའི་ཐོག་ནས་མོ་དང་
མཉམ་དུ་གཉེན་སྒྲིག་བྱེད་རྒྱུ་ཡིན་ཞེས་རྗོད་བཞིན་ཡོད་པ་རེད། འོན་ཀྱང་བྱ་
བ་དེ་ཁྱོད་ཀྱི་ལས་འགན་ཆེས་གོང་ན་མེད་པ་དེ་ཡིན་པའི་གདེང་ཚོད་ཁྱོད་ལ་ཡོད་
དམ། ཁྱོད་ལ་སྤྱི་ཚོགས་ལ་ཞབས་ཞུ་སྒྲུབ་རྒྱུའི་ལས་འགན་ཞིག་མེད་པ་རེད་
དམ། ཞེས་འགྲེལ་བཤད་བརྒྱབས།
བྷི་ནོ་ཡིས། རང་གིས་སྤྱི་ཚོགས་ལ་ཞབས་ཞུ་སྒྲུབ་རྒྱུའི་ལས་འགན་ལ་
བསམས་ནས་བྷ་རཱ་མོ་ཡི་ཁྱིམ་ཚང་ཞིག་གི་ནང་དུ་གཉེན་སྒྲིག་བྱེད་རྒྱུའི་ལྡོག་ཕྱོགས་
828-

ཁ་གཏད་ཀྱི་སེམས་ཐག་བཅད་ཡོད་པའི་ལན་གང་ཡང་མ་བརྒྱབས། དེར་བརྟེན་
ཁོས་དེའི་ཚབ་ཏུ་རྩོད་པ་ཤུགས་དྲག་པོ་བྱེད་རྒྱུའི་འགོ་བཙུགས་ཏེ་ངག་ནས། ཁྱོད་
དང་ང་གཉིས་གནད་དོན་འདིའི་ཐོག་ལ་བསམ་ཚུལ་གཅིག་མཚུངས་ཡོང་གི་རེད་
བསམ་གྱིན་མི་འདུག ངས་གང་ཟག་བྱེ་བྲག་པ་ཞིག་གི་ངོ་ལ་བལྟས་ནས་སྤྱི་ཚོགས་
ཀྱི་ལྡོག་ཕྱོགས་སུ་སྐད་ཆ་བཤད་བཞིན་མེད། གང་ཞིག་ངས་རྩོལ་སྒྲུབ་བྱེད་ཀྱིན་
ཡོད་པ་དེ་ནི་སྤྱི་ཚོགས་དང་སྒེར་བྱེ་བྲག་པ་གཉིས་ཀའི་ཐོག་ལ་ཡོད་པའི་དོན་རྐྱེན་
ཞིག་སྟེ། ང་རང་ཚོས་ངེས་པར་དུ་གཟབ་གཟབ་བྱེད་དགོས་པའི་ཆོས་ལུགས་ཀྱི་
ལྟ་གྲུབ་རྣམསརེད། ཇི་ལྟར་གང་ཟག་སྒེར་བྱེ་བྲག་པ་ཞིག་སྲུང་སྐྱོབ་བྱེད་རྒྱུ་དེ་ངའི་
ལས་འགན་གཙོ་བོ་མིན་པ་དེ་ལྟར་དུ་སྤྱི་ཚོགས་ལ་སྲུང་སྐྱོབ་བྱེད་རྒྱུ་དེ་ཡང་ངའི་ལས་
འགན་གཙོ་བོ་མ་རེད། ངའི་ལས་འགན་གཙོ་གལ་ཆེ་ཤོས་དེ་ནི་ཆོས་ལུགས་མི་
ཉམས་རྒྱུན་འཛིན་བྱེད་རྒྱུ་ཁོ་ན་དེ་རེད། ཅེས་སྨྲས།
གྷོ་ར་ཡིས་ནང་ཚགས་ཀྱི་སྒོ་ནས། ངས་ཆོས་ལུགས་བྱེ་བྲག་པ་ཞིག་ལ་
ཆ་འཇོག་བརྩི་བཀུར་བྱེད་ཐུབ་ཀྱིན་མེད། གང་ཡིན་ཟེར་ན་ཆོས་ལུགས་བྱེ་
བྲག་པ་ཞིག་གིས་སྒེར་སོ་སོ་དང་སྤྱི་ཚོགས་ཀྱི་ཐོབ་ཐང་ངོས་ལེན་མི་བྱེད་པར།
ཡོད་ཚད་ཐམས་ཅད་ཆོས་ཀྱི་ཁྱབ་ཁོངས་དང་ཐོབ་ཐང་ཡིན་པའི་རྩོད་ལེན་བྱེད་
ཀྱིན་ཡོད་པ་རེད། ཅེས་སྨྲས།
བྷི་ནོ་ཡིས་ཁོའི་ངར་ཤུགས་ཆེ་རུ་བཏོན་པ་དང་ཆབས་ཅིག་སྐད་ཤུགས་
ཆེན་པོའི་སྒོནས། འོན་ཀྱང་ངས་ཆ་འཇོག་བརྩི་བཀུར་བྱེད་ཐུབ་ཀྱིན་ཡོད། ཆོས་
ལུགས་ཞེས་པ་དེ་སྤྱི་ཚོགས་དང་གང་ཟག་སྒེར་བྱེ་བྲག་པ་ཞིག་གི་རྨང་གཞིའི་ཐོག་
ལ་རྩིག་པ་བརྒྱབས་པ་ཞིག་མ་ཡིན་པར། སྤྱི་ཚོགས་དང་གང་ཟག་སྒེར་སོ་སོ་
829-

བ་དེ་དག་ཆོས་ལུགས་ལ་ཕར་བརྟེན་དགོས་པ་ཞིག་རེད། གལ་ཏེ་ཁྱོད་ཀྱིས་
དུས་ནམ་ཞིག་གི་ཚེ་ཆོས་ལུགས་ཞེས་པ་དེ་སྤྱི་ཚོགས་ཀྱི་དགོས་མཁོ་སྒྲུབ་པའི་ཆེད་
དུ་བསྐྲུན་པ་ཞིག་ཡིན་པའི་གདེང་འཇོག་བྱས་ཚེ། དེ་རྗེས་སྤྱི་ཚོགས་དེ་རང་ངོས་
ནས་ཉམས་རྒུད་ཞིག་རལ་དུ་འགྲོ་ངེས་པ་ཞིག་རེད། གལ་ཏེ་སྤྱི་ཚོགས་ཀྱི་ངོས་
ནས་ཆོས་དད་རང་མོས་ཀྱི་ཐོབ་ཐང་གི་བརྒྱུད་རིམ་ཁྲོད་དུ་འགལ་རྐྱེན་བར་ཆད་
བསྐྲུན་པ་ཡིན་ན། དེ་རྗེས་ང་ཚོས་ང་རང་ཚོའི་སྤྱི་ཚོགས་ཀྱི་ཁྲོད་དུ་རང་ཉིད་ཀྱི་
ལས་འགན་སྒྲུབ་བཞིན་ཡོད་པ་དེ་འགལ་རྐྱེན་བར་ཆད་དེ་དག་གི་སྒང་ལ་བུད་ནས་
རྒྱུ་མཚན་དང་གནས་ལུགས་མེད་པར་དེ་ལ་ཁྱད་གསོད་བྱས་པ་ལྟ་བུ་ཞིག་རེད། གལ་
ཏེ་ང་ལ་མཚོན་ན། ལོ་ལི་ཏཱ་དང་ལྷན་དུ་གཉེན་སྒྲིག་བྱེད་རྒྱུ་དེ་འགལ་འཛོལ་གྱི་བྱ་
བ་ནོར་འཁྲུལ་ཅན་ཞིག་མིན་ན། གདོན་མི་ཟ་བར་ངས་དེ་ལྟ་བུའི་བྱ་བ་དེ་སྒྲུབ་
ངེས་པ་ཞིག་རེད། དེ་རྗེས་གནས་ཚུལ་དེ་སྤྱི་ཚོགས་ཀྱི་ཁྲོད་དུ་མི་འགབ་པའི་རྒྱུ་
མཚན་འབའ་ཞིག་གི་འོག་ནས་ང་ལ་འཇིགས་སྐུལ་སྡང་སེམས་བྱས་པ་ཡིན་ན། དེ་
ནི་ང་ལ་མཚོན་ན་དོན་དངོས་པོའི་ཐོག་ནས་ཚུལ་མཐུན་གྱི་ཆོས་ལུགས་དང་འགལ་
བའི་གནད་དོན་ཉག་གཅིག་རེད། ཅེས་བཤད།
གྷོ་ར་ཡིས། ཁྱོད་རང་བདེན་རྫུན་གྱི་ལེགས་ཉེས་འབྱེད་པའི་ཁྲིམས་དཔོན་
གཅིག་པུ་རུ་འགྱུར་ཐུབ་རྒྱུ་རེད་དམ། ཞེས་དང༌། ཁྱོད་ཀྱིས་དེ་ལྟ་བུའི་
གཉེན་སྒྲིག་ཅིག་གི་འོག་ནས་གནས་སྟངས་ཅི་འདྲ་ཞིག་གི་ནང་དུ་རང་གི་བུ་ཕྲུག་
རྣམས་འཇོག་རྒྱུའི་ཐོག་ལ་བསམ་གཞིག་བྱེད་རྒྱུ་མིན་ནམ། ཞེས་དྲིས།
བྷི་ནོ་ཡིས། གལ་ཏེ་ཁྱོད་ཀྱིས་དུས་ནམ་ཞིག་གི་ཚེ། དེ་ལྟ་བུའི་བསམ་
བློ་བཏང་བ་ཡིན་ན། དེ་རྗེས་ཁྱོད་ཀྱིས་ཏན་ཏན་སྤྱི་ཚོགས་ཀྱི་ནང་གི་དྲང་བདེན་
-830-

མ་ཡིན་པའི་ཁྲིམས་འགལ་གྱི་བྱ་བ་མཐའ་དག་འགྱུར་མེད་རྟག་བརྟན་ཞིག་ཏུ་
བསྐྲུན་ངེས་པ་ཞིག་རེད། རྒྱུ་མཚན་དེ་འདྲ་ཡིན་ན། ག་རེ་བྱས་ནས་ཁྱོད་
ཀྱིས་སྙིང་རྗེ་བའི་ལས་དྲུང་གི་བྱ་བ་བྱེད་པའི་དྲུང་ཡིག་སྟེ། དུས་ཡུན་བར་མ་
ཆད་པར་ཁོས་ཡོ་རོབ་ཀྱི་འགོ་བའི་རྡོག་གཞས་དང་དམའ་འབེབས་བཀའ་བཀྱོན་
སོགས་ལ་བཟོད་བསྲན་ངང་སྒོམ་བྱས་ནས་འདུག་མཁན་གྱི་མི་དེ་ལ་ཁག་འདོགས་
ཡ་ལ་དཀྲི་བཞིན་ཡོད་དམ། ཁོ་རང་ཉིད་ཀྱིས་ཀྱང་རང་གི་བུ་ཕྲུག་རྣམས་ཀྱི་
གནས་སྟངས་ཀྱི་ཐོག་ལ་བསམ་གཞིག་བྱེད་ཀྱིན་ཡོད་པ་རེད། ཁོས་དེ་ལ་བསམ་
གཞིག་བྱེད་ཀྱིན་ཡོད་པ་མ་རེད་དམ། ཞེས་སྨྲས།
བྷི་ནོ་གྷོ་ར་དང་མཉམ་དུ་རྩོད་སྒྲུབ་ཀྱི་སུན་འབྱིན་ཁྲོད་ནས་སྔོན་ཆད་ནམ་
ཡང་བྱུང་མ་མྱོང་བའི་ཛ་དྲག་གི་དོན་གནད་ཅིག་གི་ཐོག་ལ་སླེབས་པ་དང་། བདུན་
ཕྲག་ཁ་ཤས་ཤིག་གི་སྔོན་དེ་མ་ཐག་ཏུ་ཁོ་སྤྱི་ཚོགས་ཀྱི་ཁྲོད་ནས་ལྷུ་ལག་ཁ་བྲལ་
ཏེ་གནས་མི་ཡོང་ངམ་སྙམ་པའི་འོག་ནས་ཏམ་ཏན་ཁོ་འཁུམས་ནས་བསྡད་ཡོད་
པ་དང་། གནད་དོན་དེའི་ཐོག་ལ་ཁོ་རང་ཉིད་ཀྱིས་འཛེམ་མེད་བྱས་ཏེ་ཁོ་རང་
ཉིད་ལ་ཡང་རྩོད་སྒྲུབ་ཀྱི་དགག་གཞག་བྱེད་མྱོང་མེད་པ་ཞིག་རེད། གལ་ཏེ་
གནད་དོན་དེའི་ཐོག་ལ་གྷོ་ར་ཡིས་གྲོས་བསྡུར་བསམ་འཆར་ཞིག་བརྗོད་མེད་
པ་ཡིན་ན། འདི་ལྟ་བུའི་གནས་ཚུལ་དེ་དག་ཏན་ཏན་བྷི་ནོ་ཡི་སེམས་ཀྱི་འཁྱེར་
སོ་ལ་ཡུན་རིང་པོར་གོམས་པའི་ཤུགས་རྐྱེན་ལ་སྒོབསྟུན་ནས་ལྡོག་ཕྱོགས་ཀྱི་འགལ་
ཟླའི་ཁྲོད་དུ་སོང་ཡོད་ངེས་པ་ཞིག་རེད། འོན་ཀྱང་འདི་ལྟ་བུའི་རྩོད་སྒྲུབ་ཀྱི་དགག་
གཞག་དེ་མུ་མཐུད་ནས་སོང་ཚེ། ཁོའི་སེམས་ཀྱི་ཁ་ཕྱོགས་ཀྱི་རྒྱ་བ་ལ་ཁོ་རང་
ཉིད་ཀྱི་འགན་འཁྲིའི་བྱ་བ་ངོས་ཟིན་པའི་རྣམ་དཔྱོད་ཀྱིས་རྒྱབ་སྐྱོར་བྱས་ཏེ། ཁོ་
831-

ཤུགས་དྲག་ཇེ་ཆེ་དང་ཇེ་ཆེར་གྱུར།
རྩོད་གླེང་གི་དགག་གཞག་འདི་དང་ལྷན་དུ་གྷོ་ར་ལ་ཁོང་ཁྲོ་དྲག་ཏུ་འབར་
ཞིང་ཁྲོ་གཏུམ་རབ་ཏུ་འཁྲུགས། འདི་ལྟ་བུའི་དགག་སྒྲུབ་ཀྱི་རྩོད་གླེང་ཁྲོད་དུ་
གྷོ་ར་ཡིས་ནམ་རྒྱུན་རིགས་པ་དང་རྒྱུ་མཚན་མང་པོ་མི་འདྲེན་པར། སྟབས་
བདེ་བོའི་སྒོ་ནས་ཁོ་རང་ཉིད་ཀྱི་བསམ་ཚུལ་དང་ལྟ་གྲུབ་རྣམས་སེམས་ཀྱི་ཚོར་
འདུ་ཤུགས་དྲག་པོའི་རྒྱུ་ཕྱོགས་དང་བསྡེབས་ནས་འགྲེལ་བཤད་རྒྱག་པར་མ་
ཟད། དེ་ལྟ་བུའི་ཀུན་སྤྱོད་ཐོག་ནས་ཁོ་ལ་བསྡུར་ཐུབ་མཁན་གྱི་མི་ཡང་ཆེས་
ཉུང་ཉུང་ཙམ་ཞིག་རེད། དེ་རིང་ཡང་ཁོས་བྷི་ནོ་ཡིས་ཁྱེར་ཡོང་བའི་རྩོད་གཞི་
གླང་རྙོག་དེ་ཚོ་རེ་རེ་ནས་ཐལ་བའི་རྡུལ་དུ་བརླག་རྒྱུའི་ཕྱོགས་ལ་རང་ཉིད་ཀྱི་ཐབས་
ཤེས་གང་ཡོང་བྱས་ནའང་། དུས་སྐབས་འདི་ལ་ཁོ་རང་ཉིད་ཀྱི་ཐབས་ལམ་
ཁྲོད་དུ་འགལ་རྐྱེན་བར་ཆད་མང་པོ་ཞིག་ཡོད་པ་ངོས་ཟིན།
དུས་ཡུན་ད་ལྟ་ལ་ཐུག་གི་བར་དུ་བྷི་ནི་ཡི་བསམ་ཚུལ་ཞིག་གྷོ་ར་ཡིབསམ་
ཚུལ་གྱི་ལྡོག་ཟླ་རུ་ཕྱིན་པ་ཡིན་ན། གྷོ་ར་ལ་དཀའ་ངལ་མེད་པའི་སྒོ་ནས་གཡུལ་
ལས་རྣམ་པར་རྒྱལ་བའི་རྒྱལ་ཁ་དེ་འཐོབ་ངེས་པ་ཞིག་རེད། འོན་ཀྱང་དེ་རིང་
མི་གསོན་པོ་གཉིས་དངོས་སུ་ཕན་ཚུན་གཅིག་གིས་གཅིག་གི་ལྡོག་ཕྱོགས་སུ་ལངས་
ཡོང་བའི་སྐབས་དེར། གྷོ་ར་ཡིས་ཁོ་རང་ཉིད་ཀྱི་མེ་མདའི་སྣོད་དུ་བཅུག་པའི་
ཚིག་གི་མཚོན་ཆ་རྣམས་ལས་དྲངས་པའི་ཚིག་རྫོབ་ཀྱི་མདའ་མཚོན་རྣམས་ཁྱེར་
ནས་ཕར་ཕྱོགས་ལ་མེལ་ཚེ་དང་སྔོན་འགོག་བྱེད་མ་ཐུབ། གང་ཡིན་ཟེར་ན་
ཁོའི་ཕྱོགས་གང་ལ་ཕོག་པའི་ཉག་ཕྲན་གྱི་མདའ་མོ་གང་ཡིན་པ་དེ་རྣམས་འགྲོ་
བ་མི་ཞིག་གི་ཚེ་སྲོག་གི་ཚོར་འདུ་ཤུགས་དྲག་པོ་དང་སྙིང་གི་ཟུག་རྔུ་དྲག་ཏུ་འཕྱུར་
-832-

བ་ལས་བྱུང་བ་ཞིག་ཡིན་པའི་རྒྱུ་མཚན་གྱིས་རེད།
མཐའ་མཇུག་ཏུ་གྷོ་ར་ཡིས་སྐད་ཤུགས་ཆེན་པོ་དང་བཅས། ངས་ཁྱོད་
དང་མཉམ་དུ་སྐད་ཆ་ལབ་གླེང་ཕར་བཤད་ཚུར་བཤད་བྱེད་འདོད་མི་འདུག གང་
ཡིན་ཟེར་ན། འདིའི་ཁྲོད་དུ་རྩོད་གླེང་དགག་སྒྲུབ་བྱེད་འོས་པའི་གནས་ཚུལ་
གལ་ཆེན་པོ་ཞིག་གང་ཡང་མི་འདུག གནད་དོན་འདི་དག་ཁ་ཡིས་བརྗོད་རྒྱུ་
ལས་ཚེ་སྲོག་གིས་ངེས་པར་དུ་རྟོགས་དགོས་པ་ཞིགརེད། འོན་ཀྱང་ཁྱོད་ཀྱིས་
བྷ་རཱ་མོ་ཡི་བུ་མོ་ཞིག་ལ་གཉེན་སྒྲིག་བྱས་ཏེ། ཁྱོད་ཀྱི་ལུང་པའི་མི་རྣམས་ལས་
རང་ཉིད་ཁེར་རྐྱང་དུ་ཟུར་འདུག་ལོགས་གནས་བྱེད་འདོད་ན་དེ་རང་ཉིད་སྒེར་
གྱི་ངོས་ནས་ཟུག་རྔུ་དྲག་ཏུ་འབར་དགོས་པའི་གནད་དོན་ཞིག་རེད། ཁྱོད་ཀྱིས་
ཕལ་ཆེར་དེ་ལྟ་བུའི་བྱ་བ་དེ་སྒྲུབ་མདོག་ཁ་བོ་རེད། འོན་ཀྱང་ངས་ནམ་ཡང་
དེ་ལྟ་བུའི་བྱ་བ་ཞིག་བྱེད་རྒྱུ་མ་རེད། དེ་ཁྱོད་དང་ང་གཉིས་ཀྱི་བར་ན་མི་འདྲ
བའི་ཁྱད་པར་འབྱེད་བྱེད་ཅིག་རེད། དེ་རྣམ་པར་དཔྱོད་པའི་ཤེས་རབ་དང་
རང་བཞིན་ལྷན་སྐྱེས་ཀྱི་སྐྱེས་སྟོབས་གང་གི་ཡང་ཁུངས་སུ་འདུ་བ་ཞིག་མ་རེད།
དེ་ནི་ཁྱོད་ཀྱི་བྱམས་བརྩེའི་རང་མདངས་རྣམས་ངའི་ཕྱོགས་ནས་ཁ་ཕྱོགས་གཞན་
ཞིག་གི་ཁྲོད་དུ་ཕྱིན་པ་དེ་ཙམ་ཞིག་རེད། ངས་གནས་གང་ཞིག་གི་ཁྲོད་ནས་
ཚེ་སྲོག་གི་འཕར་སྒྲ་ཚོར་བའི་གནས་དེ་རང་ནས་ཁྱོད་ཀྱིས་དུས་ནམ་ཞིག་གི་ཚེ་
དེ་ལྟ་བུའི་རལ་གྲིས་བསྣུན་པའི་བྱ་སྤྱོད་དེ་ལ་ཐུན་མོང་དུ་སྤྱོད་འདོད་སྐྱེས་ན་སྐབས་
དེར་ཁྱོད་ཀྱིས་སྤྱི་ཚོགས་ཀྱི་ཆེད་དུ་བསམ་གཞིག་དང་ངང་སྒུག་བྱེད་ཐུབ་རྒྱུ་དེ་
མི་སྲིད་པ་ལྟ་བུ་ཞིག་རེད། ང་ལ་གང་ཞིག་དགོས་ཀྱིན་ཡོད་པ་དེ་རྒྱ་གར་རེད།
ཁྱོད་ཀྱིས་ཕ་ཡུལ་རྒྱ་གར་གྱི་ངོས་ནས་སྐྱོན་དང་ནོར་འཁྲུལ་ལམ་ཡང་ན་དེ་ལ་
-833-

དམའ་འབེབས་མཐོང་ཆུང་ག་རེ་བྱས་པ་ཡིན་ན་ཡང་དེ་ལ་གནད་འགག་གང་
ཡང་མི་འདུག ང་ལ་རྒྱ་གར་གྱི་གོང་ན་བརྒལ་ཞིང་དེ་ལས་ལྷག་པའི་སྐྱེ་བོ་སུ་
ཞིག་ཀྱང་མི་དགོས། ང་རང་ཉིད་དམ་ཡང་ན་སྐྱེ་བོ་སུ་ཞིག་ཀྱང་དེ་ལས་ལྷག་
པ་རུ་འགྱུར་འདོད་ཀྱི་རེ་བ་ང་ལ་མེད། ཅེས་སྨྲ་བཞིན་པའི་སྐབས་སུ་བྷི་ནོ་ཡིས་
དེ་ལ་ལན་ཞིག་རྒྱག་རྒྱུ་ལ་ཉེ་བར་རྩོམ་པའི་གྲ་སྒྲིག་བྱས་ནའང་གྷོ་ར་ཡིས་སྐད་
ཅོར་དང་བཅས།
མ་རེད། བྷི་ནོ། ཁྱོད་ཀྱིས་ང་དང་མཉམ་དུ་གནད་དོན་འདིའི་ཕྱོགས་
སུ་རྩོད་གླེང་བྱེད་རྒྱུ་དེ་དགོས་མེད་ཀྱི་བབ་ཅོལ་ཁོ་ན་ཞིག་རེད། ནམ་ཞིག་འཛམ
གླིང་ཧྲིལ་པོ་འདིས་མ་ཡུམ་རྒྱ་གར་སྤངས་ནས་དེའི་ཐོག་ལ་མཐོང་ཆུང་ཁྱད་གསོད་
ཀྱི་ཕུང་པོ་བྱུར་བུར་གཏམས་པ་དེའི་ཚེ། ང་རང་ཉིད་ཀྱི་ངོས་ནས་མ་ཡུམ་རྒྱ
གར་ལ་གཞན་གྱིས་དམའ་འབེབས་བྱས་པའི་སྤྱི་ཚོགས་གྲལ་རིམ་གྱི་རིགས་རུས་
དབྱེ་འབྱེད་ཀྱི་དབང་སྒྱུར་དང་། ཡུལ་སྲོལ་ལམ་ལུགས་ལ་ཞེན་པའི་རྣམ་རྟོག
དང༌། ངའི་རྒྱ་གར་གྱིས་མཆོད་ཡུལ་སྐུ་རྟེན་རྣམས་ལ་གསོལ་མཆོད་བྱེད་
པའི་ཡུལ་སྲོལ་གོམས་གཤིས་ལ་དམའ་འབེབས་དང་བརྙས་བཅོས་བྱས་པ་མཐའ་
དག་གི་ཕྱོགས་སུ་ང་རང་ཉིད་ལངས་ནས་དེ་དག་ལ་ཐུན་མོང་དུ་ལོངས་སུ་སྤྱོད་
རྒྱུའི་རེ་བ་ཡོད། གལ་ཏེ་ཁྱོད་ཀྱིས་མ་ཡུམ་རྒྱ་གར་སྤངས་ནས་ཁྱོད་རང་ཉིད་
ཟུར་དུ་ཁེར་རྐྱང་དུ་གནས་པར་འདོད་ན། དེ་རྗེས་ཁྱོད་ཀྱིས་ངེས་པར་དུ་ང་
ཡང་སྤངས་ནས་ཁེར་རྐྱང་དུ་གནས་པར་བྱེད་དགོས་པ་ཞིག་རེད། ཅེས་བརྗོད་
པ་དང་མཉམ་དུ་ཡར་ལངས་ནས་ཁང་མིག་གི་ཕྱི་ལ་ཐོན་ཏེ་རབ་གསལ་གཡབ་
སྟེང་གི་བར་ཁྱམས་ཐོག་ནས་ཡར་འགྲོ་མར་འགྲོ་བྱེད་རྒྱུའི་འགོ་བརྩམས།
-834-

སྐབས་དེར་བྷི་ནོ་ཁུ་སུམ་མེར་བསྡད་ཡོད་པ་དང་དུས་མཚུངས་སུ་གཡོག་
པོ་ཞིག་ནང་དུ་ཡོང་ནས་མི་ཚོགས་མང་པོ་ཞིག་གིས་ཕྱི་ལོགས་ནས་གྷོ་ར་ལ་ཐུག་
འདོད་བྱེད་ཀྱིན་འདུག ཅེས་ལན་སྤྲད།
བྷི་ནོ་གོ་སྐབས་དེ་བཟུང་ནས་གྷོ་ར་ལ་གཡོལ་རྒྱུའི་དུས་ཚོད་རག་པ་ལ་དགའ་
ཚོར་ཆེན་པོ་སྐྱེས་པ་དང་ཆབས་ཅིག་འོག་ཤོད་དུ་མར་བབས།
གྷོ་ར་ཕྱི་ལོགས་སུ་ཕྱིན་པའི་སྐབས་དེར་ཁོས་མི་ཚོགས་མང་པོ་ཞིག་གི་ཁྲོད་
དུ་ཨ་བྷི་ནཱ་ཤི་ཡང་ཡོད་པ་མཐོང་། ཁོའི་སེམས་ལ་ཨ་བྷི་ནཱ་ཤི་ཏན་ཏན་ཁོ་ལ་
ཁོང་ཁྲོ་ལངས་ཡོད་ངེས་པའི་ཆ་འཇོག་བྱས་ཡོད་པ་ཞིག་རེད། འོན་ཀྱང་ད་
ལྟ་ཁོ་དངོས་སུ་མཐོང་ཚེ་ཨ་བྷི་ནཱ་ཤི་ཡི་ཕྱོགས་ལ་ཁོང་ཁྲོའི་རྟགས་མཚན་ཙམ་
ཡང་མཐོང་རྒྱུ་མེད་པ་ཞིག་རེད།
དོན་དངོས་པོའི་ཆ་ནས་ཨ་བྷི་ནཱ་ཤི་ཡིས་ཧར་གཏམ་འུར་བརྗོད་ཀྱི་སྐད་
ཀྱི་གདངས་ལ་དྲངས་པའི་བསྟོད་བསྔགས་ཀྱི་གཏམ་བཤད་ཅིག་གིས་ཐོག་དྲངས་
ཏེ། ཁ་རྩང་གྷོ་ར་ཡིས་སྐྱོན་དང་རྒྱུ་མཚན་ཞིག་གི་དབང་གིས་མེ་ཏོག་གི་ཕྲེང་
བ་ཕུལ་བ་མ་བླངས་པའི་སྐོར་དེ་གནས་དེར་འཛོམས་པའི་མི་ཚང་མའི་མདུན
དུ་ཁྱབ་བསྒྲགས་བྱེད་རྒྱུའི་འགོ་བཙུགས་ཏེ། ངས་གྷོར་མོ་ཧན་བྷ་བྷུ( གྷོ་ར་)ལལ་
གུས་ཞབས་བརྩི་མཐོང་གི་ཆ་འཇོག་བྱེད་པའི་བསམ་བློ་དེ་སྔར་ལས་ཀྱང་ཆེས་
ཤིན་ཏུ་ཇེ་ཆེ་རུ་ཕྱིན་ཡོད། ངས་དུས་ཡུན་རིང་པོ་ཞིག་གི་སྔོན་ནས་ཁོ་སྤྱིརབཏང་
གི་མི་ཐུན་མོང་པ་ཞིག་མ་ཡིན་པ་ཤེས་ཀྱིན་ཡོད། འོན་ཀྱང་ཁ་རྩང་ངས་ཁོ་ཆེས་
བརྩི་འཇོག་བྱེད་འོས་པའི་རླབས་ཆེན་གྱི་མི་སྟེ། གནད་འགག་ཅན་ཞིག་ཡིན་
པ་གཞི་ནས་ཤེས་སོང་། ང་ཚོ་ཁ་རྩང་ཁོང་ལ་ཁོང་གི་མཛད་རྗེས་ལ་ཡི་རངས་
835-

ཡོད་པའི་སེམས་ཀྱི་རྣམ་འགྱུར་ཙམ་སྟོན་པའི་ཆེད་དུ་ཁོང་གི་མདུན་ལ་བཅར་
བ་ཡིན། འོན་ཀྱང་ཁ་རྩང་ཁོང་གིས་དེ་ལ་མོས་མཐུན་ངོས་ལེན་མེད་པའི་རྣམ་
འགྱུར་བསྟན་པ་དེ་ལ་བརྟེན་ནས་དེང་སང་གི་དུས་ཚོད་ལ་དེ་འདྲའི་མི་ཆེས་ཤིན་
ཏུ་ཉུང་ཉུང་ཞིག་མ་གཏོགས་མཐོང་རྒྱུ་མེད་པ་དེ་ཁྱོད་ཚོས་ཏན་ཏན་ཤེས་རྒྱུ་རེད།
དེ་ཀྱལ་ཀ་འཕྱ་ལད་རྒྱག་འོས་པ་ཞིག་རེད་དམ། ཞེས་སྨྲས།
གྷོ་ར་དོན་དང་གོ་རིམ་མི་གསལ་བའི་དེ་ལྟ་བུའི་སྐད་ཆས་མཐོང་ཆུང་ཁྱད་
གསོད་བྱས་པ་ལྟ་བུ་ཞིག་ཏུ་གྱུར་བ་དང་ཆབས་ཅིག་ཨ་བྷི་ནཱ་ཤི་ཡིས་ཁོ་ལ་བསུན་
སྣང་གི་ཚོར་བ་སྐྱེ་བཅུག་པ་ལ་ཁོང་ཁྲོ་རབ་ཏུ་ལངས་ནས། གཏུམ་དྲག་དང་
བཅས་སྐད་ཤུགས་ཆེན་པོའི་སྒོ་ནས། ཨ་བྷི་ནཱ་ཤི། ཁྱོད་ཀྱིས་འདིར་ཉོན་དང་།
ཁྱོད་ཀྱིས་མི་ཞིག་ལ་ཁྱོད་རང་ཉིད་ཀྱི་ཆེ་མཐོང་བརྩི་འཇོག་བྱེད་སྟངས་ཀྱི་རྣམ་
པའི་འོག་ནས་མཐོང་ཆུང་དམའ་འབེབས་བྱེད་ཀྱིན་ཡོད་དམ། ཁྱོད་ཚོས་ལམ་
ཀའི་ཟུར་ཞིག་ནས་འཁྲབ་སྟོན་ཟློས་གར་བསྒྱུར་བའི་ཁྲོད་དུ་ཁྱོད་ཀྱིས་ང་ལ་དེའི་
ནང་དུ་ཞུགས་རྒྱུའི་མགྲོན་འབོད་བྱས་པ་དེ་ལ་ངས་ངོས་ལེན་མ་བྱས་པ་དེ་ལ་བརྟེན
ནས། ཁྱོད་ཀྱིས་ང་ཡ་རབས་བཟང་སྤྱོད་ལྡན་པའི་མི་ཞིག་ཏུ་ཆ་འཇོག་དང་
ཚོད་དཔག་ཇི་ལྟར་བྱེད་ཐུབ་རྒྱུ་རེད་དམ། ཁྱོད་ཀྱིས་དེ་མི་ཁྱད་པར་བ་ཞིག་
གི་རྟགས་མཚན་བླ་ན་མེད་པ་ཞིག་རེད་ཅེས་རྗོད་ཀྱིན་ཡོད་དམ། ཁྱོད་ལ་ཚོགས་
ཆུང་ཞིག་འཛུགས་རྒྱུ་དང་དེའི་ཆེད་དུ་འཚོ་རྟེན་མ་དངུལ་བསྡུ་རུབ་བྱེད་ཕྱོགས་
སོགས་ཀྱི་བསམ་ཚུལ་ཞིག་འཁོར་མྱོང་ཡོད་དམ། སྐྱེ་བོ་སུ་ཞིག་གིས་ཀྱང་ཁ་
ཡོད་ལག་ཡོད་ཀྱི་དངོས་འབྲེལ་གྱི་ལས་ཀ་ཕྲན་ཙག་དེ་ལྟ་བུ་ཞིག་ལ་ཡང་གྲ་སྒྲིག་
ཨང་གསར་བྱས་ཡོད་པ་མ་རེད། གལ་ཏེ་ཁྱོད་ཀྱིས་ང་དང་མཉམ་དུ་ལས་ཀ་
-836-

བྱེད་འདོད་ན་དེ་འགྲིག་གི་རེད། དེ་མིན་ཁྱོད་ཀྱིས་ངའི་ལྡོག་ཕྱོགས་ནས་ང་ལ་
འགལ་ཟླ་བྱེད་བསམ་ན་དེ་ཡང་ཆོག་གི་རེད། འོན་ཀྱང་ངས་ཁྱོད་ལ་ཞུ་བ་བྱེད་
རྒྱུ་ཞིག་ལ། ཁྱོད་ཀྱིས་འདི་ལྟ་བུའི་བྱ་བ་གཏན་ནས་མ་བྱེད་རོགས། ཁྱོད་ལ་
འཇོན་ཐང་དང་བློ་ཁོག་ཆེ་བ་ལ། ཞེས་སྐད་ཅོར་བརྒྱབས།
འོན་ཀྱང་དེས་ཨ་བྷི་ནཱ་ཤི་ཡི་མོས་གུས་ཀྱི་སེམས་པ་དེ་སྔར་ལས་ཀྱང་ཆེ་རུ་
བཏང་བར་བརྟེན། ཁོའི་གདོང་ལ་འཛུམ་མདངས་ཀྱི་རྣམ་པ་ཞིག་འོད་དུ་འཚེར་
བ་དང་བསྟུན་དེར་ཡོད་པའི་མི་ཚོགས་ཀྱི་ཁྲོད་དུ་ཁ་འཁོར་ཞིང་། དེ་ནི་ཁོང་ཚོའི་
རེ་འདོད་ཀྱི་སེམས་པའི་དམིགས་གཏད་ཐམས་ཅད་གྷོ་ར་ཡི་ཕུལ་དུ་བྱུང་བའི་སྐད་
ཆའི་ཕྱོགས་སུ་འཐེན་ནས་སོང་བ་ལྟ་བུ་ཞིག་རེད། དེར་བརྟེན་ཁོས་སྐད་ཤུགས་
ཆེན་པོ་དང་བཅས། ཁྱོད་ཀྱི་བྱིན་རླབས་གཡང་འགུག་གི་སྨོན་ལམ་ལ་བརྟེན་ནས་
ང་ཚོས་དེ་ལྟ་བུའི་རིས་སུ་མ་ཆད་ཅིང་ཕྱོགས་སུ་མ་ལྷུང་པའི་དངོས་ཡོད་ཀྱི་བདེན
པ་ཞིག་ཕ་ཡུལ་གྱི་རྫོགས་མཐའ་མེད་པའི་དཔལ་ཡོན་དང་གཟི་བརྗིད་ཀྱི་ཕྱོགས་ལ་
ཡོད་པ་ལྟ་བུ་ཞིག་ཁྱོད་ཀྱི་ཕྱོགས་ལ་བརྟེན་ནས་རྟོགས་ཐུབ་ཀྱིན་འདུག ཅེས་དང༌།
དེ་ལྟ་བུའི་སྐྱེབོ་ཞིག་ལ་ང་ཚོས་རང་ཉིད་ཀྱི་ཚེ་སྲོག་དང་འཚོབ་ཐམས་ཅད་མགོ་འབུལ་
ལུས་འབུལ་བྱེད་ཐུབ་ཀྱིན་ཡོད། ཅེས་བརྗོད་པ་དང་འབྲེལ་ཁོས་གྷོ་ར་ཡི་རྐང་པའི
རྡུལ་ལ་ལག་པས་གཏུགས་རྒྱུའི་དོན་དུ་མགོ་ནང་དུ་བསྒུར།
འོན་ཀྱང་། གྷོ་ར་ཁོང་ཁྲོ་དང་བཅས་རྒྱང་རིང་དུ་ཕྱི་ནུར་བརྒྱབས། ཨ་
བྷི་ནཱ་ཤི་ཡིས། གྷོར་མོ་ཧན་བྷ་བྷུ། ང་ཚོའི་ཕྱོགས་ནས་ཆེ་བསྟོད་བཀུར་བསྟི་
ཅི་ཙམ་བྱས་ཀྱང་། ཁྱོད་ཀྱིས་གཏན་ནས་དེ་ལ་ངོས་ལེན་བྱེད་ཀྱིན་མི་འདུག
འོན་ཀྱང་ང་ཚོས་ཉི་མ་གཅིག་ལ་ཁྱོད་རང་དངོས་སུ་གདན་འདྲེན་བྱས་ཏེ། དགའ་
837-

སྟོན་རྟེན་འབྲེལ་གྱི་སྤྲོ་སྐྱིད་ཅིག་བཤམ་རྒྱུའི་འཆར་གཞི་འཐེན་བཞིན་ཡོད་པས
དེ་ལ་ཁྱོད་ཀྱིས་མོས་མཐུན་ངོས་ལེན་མ་བྱས་ན་གཏན་ནས་འགྲིག་གི་མ་རེད།
ང་ཚོ་ཚང་མས་དེའི་ཐོག་ལ་གྲོས་བསྡུར་བྱས་ཟིན་པར་བརྟེན། ཁྱོད་ཀྱིས་ངེས་
པར་དུ་དེ་ལ་ཁས་ལེན་བྱེད་རོགས་གནང༌། ཞེས་སྨྲས།
གྷོ་ར་ཡིས། ངས་དཀའ་ཐུབ་སྒྲིབ་སྦྱོང་གི་ཆོ་ག་རྣམས་ལག་བསྟར་མ་
གྲུབ་སྔོན་ལ་ནམ་ཡང་ཁྱོད་ཚོ་དང་ལྷན་དུ་བསྡད་ནས་བཟའ་བཏུང་ལ་ཐུན་མོང་
དུ་ལོངས་སྤྱད་ན་འགྲིག་གི་མ་རེད། ཅེས་བཤད།
ཨ་བྷི་ནཱ་ཤི་ཡི་མིག་གཉིས་ཀ་འོད་ཆེམ་ཆེམ་དུ་འཕྲོ་བཞིན་དུ་སྐད་ཤུགས་
ཆེན་པོ་དང་བཅས། དཀའ་ཐུབ་སྒྲིབ་སྦྱོང་ཨེ། དེ་ལྟ་བུའི་བསམ་བློའི་འཆར་
སྒོ་ཞིག་ང་ཚོ་སུ་ཞིག་གི་སེམས་ལ་ཡང་ནམ་ཡང་འཁོར་མྱོང་མེད་པ་ཞིག་རེད།
འོན་ཀྱང་གྷོར་མོ་ཧན་བྷ་བྷུ་ཡིས་ནམ་ཡང་ཧིན་དྷུ་པའི་ཆོས་ལུགས་དང་འབྲེལ་
བའི་ཁྲིམས་དང་ལམ་ལུགས་སོགས་ལ་བརྩི་འཇོག་མེད་པའི་སྣང་མེད་བྱེད་རྒྱུ་
མ་རེད། ཚང་མས་གཅིག་གྱུར་གྱི་སྒོ་ནས་དཀའ་ཐུབ་སྒྲིབ་སྦྱོང་གི་རྟེན་འབྲེལ་
གྱི་མཛད་སྒོའི་ཉིན་མོ་དེར་ཚང་མ་ལྷན་འཛོམས་བྱེད་རྒྱུ་དེ་འཆར་གཞི་བླ་ན་མེད་
པ་ཞིག་དང་། སྐབས་དེར་ད་དུང་ས་ཆ་དེའི་ནང་གི་པཎ་ཌི་ཏ་ཆེན་པོ་སྐོར་ཞིག་
ཀྱང་སྐུ་མགྲོན་དུ་ངེས་པར་དུ་གདན་འདྲེན་ཞུ་རྒྱུ་དང༌། ཁོང་ཚོས་གྷོར་མོ་ཧན་
བྷ་བྷུ་ཡིས་དཀའ་ཐུབ་སྒྲིབ་སྦྱོང་གི་ཕྱོགས་ལ་འབད་པ་དོན་དུ་གཉེར་བཞིན་ཡོད་
པ་མཐོང་ཚེ། ཏན་ཏན་ཁོང་ཚོའི་སེམས་ལ་དུས་ཚོད་འདི་འདྲ་ཞིག་གི་ནང་དུ་
སླེབས་ནའང་ད་ལྟ་འང་ཧིན་དྷུ་པའི་ཆོས་ལུགས་དེ་གསོན་པོར་འཚོ་གནས་བྱས་
ཏེ་བསྡད་ཡོད་པ་རེད་སྙམ་པའི་བསམ་བློ་འཁོར་ངེས་རེད། ཅེས་བཤད།
-838-

དུས་ནམ་ཞིག་གི་ཚེ་གནས་གང་ཞིག་ཏུ་དཀའ་ཐུབ་སྒྲིབ་སྦྱོང་གི་དགའ་
སྟོན་གྱི་མཛད་སྒོ་བཀོད་སྒྲིག་བྱེད་རྒྱུ་དེ་ཡང་ད་དུང་གྲོས་བསྡུར་བྱེད་དགོས་པ་
ཞིག་རེད། ནམ་ཞིག་གྷོ་ར་ཡིས་རྟེན་འབྲེལ་མཛད་སྒོ་དེ་ཁོ་རང་ཉིད་ཀྱི་ཁྱིམ་
དུ་བྱེད་རྒྱུ་དེ་སྟབས་བདེ་བོ་གཏན་ནས་མེད་པའི་སྐོར་ཁྱབ་བསྒྲགས་བྱས་ཚེ། ཁོ་
ལ་ལྷག་བསམ་དཀར་ཞིང་ཁོ་རང་ཉིད་ཀྱི་བློས་ཐུབ་ཀྱི་གྲོགས་པོ་ཞིག་ལ་ཆུ་བོ་གང་
གཱའི་ཉེ་འགྲམ་དུ་མེ་ཏོག་ལྡུམ་རའི་ཁང་པ་ཞིག་ཡོད་པར་བརྟེན། མི་དེས་ཆེད་
མངགས་ཀྱི་བསམ་ཚུལ་བཏོན་ཏེ་མཛད་སྒོའི་དགའ་སྟོན་དེ་གནས་དེ་ནས་བཀོད་
སྒྲིག་བྱེད་རྒྱུའི་རེ་བ་བརྒྱབས། ད་དུང་དེར་མ་ཟད་དུས་སྐབས་དེའི་རིང་གི་
འགྲོ་སོང་ཐམས་ཅད་མཉམ་འབྲེལ་ཚོགས་པ་དེའི་འཐུས་མི་ཚང་མའི་ངོས་ནས་
འགྲོ་སོང་གཏོང་རྒྱུ་དེ་ཡང་ཐག་གཅོད་བྱས།
ནམ་ཞིག་ཁོང་ཚོ་རང་རང་སོ་སོའི་གནས་སུ་འགྲོབ་ལ་ཉེ་བར་ཕྱོགས་པའི་
ཚེ། ཨ་བྷི་ནཱ་ཤི་ཡིས་སེམས་ལ་ཤུགས་དྲག་འདོད་པའི་ཚོར་འདུ་ཆེས་ཆེར་གཡོས་
ཏེ། མི་མང་གི་ཁྲོད་དུ་ཁོ་རང་ཉིད་ཀྱི་ལག་པ་གཡུག་གཡུག་གཏོང་བཞིན་དུ་བརྗོད་
པ་དག་པའི་གཏམ་བཤད་ཅིག་སྤེལ་རྒྱའི་འགོ་བརྩམས་ཏེ་ཁོའི་ངག་ནས། གྷོར་
མོ་ཧན་བྷ་བྷུ་ཕལ་ཆེར་གཅིག་བྱས་ན་ངའི་ཐོག་ལ་དགོངས་པ་ཚོམ་ངེསཔ་ཞིག་རེད།
འོན་ཀྱང་ནམ་ཞིག་སྐྱེ་བོ་ཞིག་གི་ཚེ་སྲོག་གི་རྣམ་པར་ཤེས་པ་དེ་བདེ་སྡུག་གི་ཚོར་བ་
གང་རུང་གིས་ཡོངས་སུ་ཁེཁོངས་ཡོང་དུས། སུ་ཞིག་ཡིན་ནའང་རང་རྒྱུད་ཀྱི་ཚོར་
འདུ་རྣམས་ལ་སྟངས་འཛིན་བཀག་སྡོམ་བྱེད་ཐུབ་རྒྱུ་དེ་མི་སྲིད་པ་ཞིག་རེད། གང་
ཡིན་ཟེར་ན་རིག་བྱེད་ཀྱི་གཞུང་ལུགས་ཟབ་མོ་རྣམས་སྐྱོབ་པའི་ཆེད་དུ་དཀོན་མཆོག་
གི་སྤྲུལ་བ་རྣམས་གནས་ཁྱད་པར་ཅན་རྒྱ་གར་གྱི་ས་ཆ་ན་སྐུ་འཁྲུངས་བཞིན་ཡོད་
-839-

པ་ཞིག་རེད། དེར་བརྟེན་ང་ཚོ་ལ་ཧིན་དྷུཔའི་ཆོས་ལུགས་ཉམས་རྒུད་དུ་འགྲོ་བཞིན་
ཡོད་པ་ལས་སྐྱོབ་པའི་ཆེད་དུ་ཉེ་ཆར་སྐུ་བལྟམས་པའི་དཀོན་མཆོག་གི་རྣམ་སྤྲུལ་
ཞིག་དེ་རིང་ཐོབ་པ་རེད། འཛམ་གླིང་ཧྲིལ་པོ་འདིའི་ནང་དུ་ནམ་དུས་ཀྱི་སྐལ་བ་
བཟང་པོ་དྲུག་ཡོད་པའི་ས་ཆ་དེ་ང་ཚོའི་རྒྱལ་ཁབ་ཁོ་ན་རེད། ང་ཚོའི་རྒྱལ་ཁབ་
འདིའི་ནང་ལ་དཀོན་མཆོག་གི་སྤྲུལ་བ་རྣམས་དུས་དང་དུས་སུ་སྐུ་འཁྲུངས་བཞིན་
ཡོད་པ་དང་རྗེས་མའི་ཡང་སྲིད་ཀྱང་གནས་འདི་ནས་སྐྱེབ་བཞེས་ཀྱིན་ཡོད་པ་ཞིག་
རེད། སྤུན་མཆེད་ཚོ། ང་ཚོ་ལ་གནས་ལུགས་འདིའི་ཐོག་ཏུ་ཁུངས་སྐྱེལ་ར་སྤྲོད་
ཚད་ལྡན་བྱེད་རྒྱུ་ཡོད་པ་དེ་ང་རང་ཚོའི་ལས་དང་བསོད་ནམས་རེད། ང་རང་
ཚོས་སྐད་ཤུགས་ཆེན་པོའི་སྒོ་ནས་གྷོར་མོ་ཧན་བྷ་བྷུ་ལ་རྒྱལ་ཁ་ལེགས་འགྲུབ་ཡོང་
བའི་སྐད་འབོད་བྱེད་རོགས། ཞེས་སྨྲས།
ཨ་བྷིནཱ་ཤི་ཡི་ཚོར་བའི་ངར་ཤུགས་ཀྱིས་སྣདྲངས་པའི་ངག་གི་རྩལ་ལ་བརྟེན་
ནས་དེར་འཛོམས་པའི་མི་ཚོགས་ཚང་མས་སྐད་ཤུགས་ཆེན་པོའི་སྒོནས་དགའ་བསུའི་
སྐད་འབོད་རྒྱག་རྒྱུའི་འགོ་བཙུགས། འོན་ཀྱང་གྷོ་ར་ཡིས་གོ་རིམ་ངེས་མེད་ཀྱི་མགོ་
རྙོག་དེ་ལཡ་མ་བྱས་པར་གཡོལ་ནས་ཕྱིན། དེ་རིང་ཁོས་བཙོན་ཁང་གི་ནང་ནས་
ཉམས་མྱོང་མང་པོ་ཞིག་བསགས་པའི་རྗེས་ཀྱི་རང་དབང་གི་ཉི་མ་དང་པོ་དེ་ཡིན་
ནའང་། དེ་ནི་ཁོ་ལ་མཚོན་ན་ངལ་ཞིང་དུབ་པའི་དངངས་སྐྲག་གིས་ཡོངས་སུ་ཁེངས་
པའི་ཁྱད་གསོད་ཀྱི་ཉི་མ་ལྟ་བུ་ཞིག་ཏུ་གྱུར། དུས་ཚོད་ངེས་ཅན་ཞིག་གི་འོག་ཏུ་ཟུར་
བཀག་བཙོན་འཇུག་བྱས་པའི་དུས་ཡུན་གྱི་རིང་དུ་ཁོས་ཉི་མ་མང་པོ་ཞིག་གི་རིང་
དུ་རང་ཉིད་ལ་གསར་དུ་ཐོབ་པའི་སྤྲོ་སེམས་ཀྱི་སེམས་ཤུགས་དང་ལྷན་དུ་རང་གི
རྒྱལ་ཁབ་ཀྱི་དོན་དུ་བྱ་བ་ཅི་ཞིག་ངེས་པར་དུ་བསྒྲུབ་དགོས་པའི་ཕྱོགས་ལ་སེམས་
-840-

ཀྱི་འཆར་སྒོ་སྣ་ཚོགས་ཤིག་བཀོད་སྒྲིག་བྱེད་མྱོང་ཡོད་ནའང། དེ་རིང་ཁོ་རང་
ཉིད་ཀྱིས་རང་ཉིད་ལ་འདྲི་གཏུགས་གོ་བསྡུར་བྱེད་རྒྱུའི་སྐད་ཆ་དེ་གཅིག་ཁོན་རུ་གྱུར།
དཀོན་མཆོག་མཁྱེན། ངའི་རྒྱལ་ཁབ་དེ་གང་ཞིག་ཏུ་ཡོད་པ་རེད་དམ། དོན
དངོས་པོའི ཆ་ནས་ང་གཅིག་པུ་ལ་ཐུག་ཡོད་པ་ཞིག་རེད་དམ། འདིར་ངའི་ཆུང་
བྱིས་པའི་དུས་ནས་བཟུང་སྟེ་ཡོང་བའི་གྲོགས་པོ་ཡོད་པ་དང༌། ཁོ་དང་མཉམ་དུ་
ངས་རང་ཉིད་ཀྱི་མི་ཚེའི་དམིགས་ཡུལ་དང་འཆར་གཞི་ཐམས་ཅད་ཀྱི་ཐོག་ལ་གྲོས་
མོལ་གོ་བསྡུར་ཆེས་མང་པོ་ཞིག་བྱེད་མྱོང་ཡོད་ནའང་། ཡ་ང་སྙིང་རྗེ་མེད་པར་
རྣམ་རྟོག་གི་འཆར་སྒོ་དབང་བཙན་པར་བྱས་ཏེ་བུ་མོ་ཞིག་ལ་གཉེན་སྒྲིག་བྱེད་རྒྱུའི་
དོན་དུ་དུས་ཡུན་སྐད་ཅིག་གཅིག་གི་རིང་ལ་འདས་དང་མ་འོངས་པའི་ལོ་མང་པོ་
ཞིག་གི་རིང་གི་འབྲེལ་ལམ་ཐམས་ཅད་ཀྱི་ལྷུ་ལག་བྲལ་བར་བྱེད་རྒྱུའི་ཕྱོགས་ལ་གྲ་
སྒྲིག་ཨང་གསར་ཡོད་པ་ཞིག་ཏུ་གྱུར་འདུག ངས་དུས་སྐབས་མང་པོ་ཞིག་གི་རིང་
ལ་ང་རང་ཉིད་ཀྱི་བསམ་ཚུལ་དང་ལྟ་གྲུབ་རྣམས་འགྲེལ་བཤད་རྒྱག་སའི་སྐྱེ་བོ་མང་
པོ་ཞིག་ངའི་ཕྱོགས་གཏོགས་དང་རྗེས་འཇུག་ཡིན་ཞེས་ཚང་མས་ཁ་གཅིག་གྲགས་
ཀྱིས་རྗོད་ཀྱིན་ཡོད་པ་དང་། དེ་ཚོས་ང་ཧིན་དྷུཔའི་ཆོས་ལུགས་མི་ཉམས་རྒྱུན་འཛིན་
བྱེད་པའི་ཆེད་དུ་དཀོན་མཆོག་གི་སྤྲུལ་བ་ཁོ་ན་ཞིག་གནས་འདིར་འཁྲུངས་པའི་ངོས་
འཛིན་དང་ཐག་གཅོད་བྱེད་ཀྱིན་ཡོད་པ་རེད། དེར་མ་ཟད་ང་གཅིག་པུ་དཀོན་
མཆོག་གི་གསུང་རབ་དང་བསྟན་བཅོས་ཐམས་ཅད་གཟུགས་ཅན་མིའི་རྣམ་པར་
ཤར་བ་ཞིག་ལ་ངོས་འཛིན་བྱེད་ཀྱིན་ཡོད་པ་རེད། རྒྱ་གར་དེ་གནས་རིམ་དང་
གོ་ས་ཞིག་སྤྲོད་པའི་ཡུལ་དུ་འགྱུར་རྒྱུ་མ་རེད་དམ། འདིར་ནམ་དུས་དྲུག་ཡོད་
པ་རེད་ཅེས་པ་དེ་དངོས་འབྲེལ་བདེན་པ་རེད། རྒྱ་གར་ནི་ནམ་དུས་དྲུག་གིས་དུས་
841-

ཚོད་ཀྱི་ཁྱད་པར་ཕྱེབའི་ས་ཆ་ཞིག་རེད། གལ་ཏེནམ་དུས་དྲུག་གིས་ཉེབརབཀྱགས་
ཤིང་འབྲས་བུ་བཅུད་དུ་སྨིན་པ་ཨ་བྷི་ནཱ་ཤི་ལྟ་བུ་ཁོ་ན་ཞིག་ཡིན་ན། ནམ་དུས་གཉིས་
གསུམ་ཞིག་གི་འབྲས་བུ་གང་དུ་ཡང་མ་སྨིན་པར་ཕྱོགས་གང་ཞིག་ཏུ་ཕམ་ཉེས་ཤོར་
བ་རེད་དམ། ཞེས་ཁོ་རང་ཉིད་ཀྱིས་རང་ཉིད་ལ་དྲི་བ་བཏང༌།
སྐབས་འདིར་གཡོག་པོ་ཞིག་ནང་དུ་ཡོང་ནས་ཁོ་ལ་ཨ་མས་སྐད་གཏོང་
གི་འདུག ཅེས་ལན་སྤྲད། བརྡ་ལན་དེ་ཁོ་ལ་འབྱོར་བ་དང་ཆབས་ཅིག་ཁོས་
གློ་བུར་དུ་ཁོ་རང་ཉིད་ཀྱིས་རང་ཉིད་ལ་ཁེར་བཤད་རྒྱག་རྒྱུའི་འགོ་བརྩམས་ཏེ།
ཨ་མས་ང་ལ་སྐད་གཏོང་གི་འདུག ཅེས་སྨྲས་ཤིང༌། སྐད་ཆ་དེ་ནི་ཁོ་ལ་མཚོན་
ན་གོ་དོན་ལྡན་པའི་གནད་དོན་གལ་ཆེན་པོ་ཅན་ལྟ་བུ་ཞིག་ཏུ་གྱུར། དེར་བརྟེན་
ཁོ་རང་ཉིད་ཀྱིས་རང་ཉིད་ལ། གནས་ཚུལ་ག་རེ་རྗེས་སུ་བྱུང་ན་དེ་ལ་ཁྱད་པར་
མི་འདུག ང་ལ་ང་རང་ཉིད་ཀྱི་ཨ་མ་ཡོད་པ་དང་མོས་ང་ལ་སྐད་གཏོང་གི་ཡོད་
པ་རེད། མོས་ང་ལ་ཏན་ཏན་སྐྱེ་བོ་ཡོད་ཚད་ལ་འབྲེལ་ལམ་བཟོ་རྒྱུ་རེད། ངས་
ཏན་ཏན་མོའི་ཁང་མིག་ཏུ་བསྡད་པའི་སྐྱེ་བོ་མོ་དང་ལྷན་དུ་ཡོད་པ་གང་ཡིན་པ་
དེ་ང་རང་ཉིད་ངོ་མའི་ཡིན་པ་དེ་རྟོགས་ངེས་ཅན་ཞིག་རེད། བཙོན་ཁང་ནང་
དུ་ཡང་ང་ལ་ཨ་མས་སྐད་བཏང་ཞིང་གནས་དེ་ནས་ཀྱང་ངས་ཨ་མ་མཐོང་ཐུབ་
བྱུང་། ད་ཆར་ང་བཙོན་ཁང་གི་རྩིག་གྱང་རྣམས་ཀྱི་ཕྱི་རོལ་ཏུ་གནས་པའི་སྐབས་
སུ་ཡང་མོས་ང་ལ་སྐད་གཏོང་གི་ཡོད་པར་བརྟེན། ང་མོ་ལ་ངེས་པར་དུ་ཐུག་
འཕྲད་དུ་འགྲོ་དགོས་པ་ཞིག་རེད། ཅེས་ཁོ་རང་ཉིད་ལ་དེ་ལྟར་སྐད་ཆ་བརྗོད་
པ་དང་ཆབས་ཅིག་ཁོས་དགུན་དུས་ཀྱི་ཉིན་གུང་དེ་ཡི་མཁའ་དབྱིངས་གྲང་མོའི་
ཁྲོད་དུ་གཅིག་བལྟས།

ཁོ་དང་བྷི་ནོ། གཞན་ཨ་བྷི་ནཱ་ཤི་གསུམ་གྱི་བར་གྱི་མི་མཐུན་པའི་ཁྱད་པར་
དབྱེ་བ་ཐམས་ཅད་གློ་བུར་དུ་ཁོ་ལ་ཆོ་མེད་པའི་བྱ་བ་ལྟ་བུ་ཞིག་ཏུ་གྱུར། ཉིན་གུང་
གི་ཉི་ཟེར་ཁྲོད་དུ་མ་ཡུམ་རྒྱ་གར་གྱིས་རང་ཉིད་ཀྱི་ལག་པ་གཉིས་ཀ་ཕྱིར་བསྐྲད་དེ་
ཁོའི་ཕྱོགས་སུ་རྐྱང་བཞིན་ཡོད་པ་ལྟ་བུ་ཞིག་དང་། ཁོའི་མིག་ལམ་དུ་རྒྱ་གར་གྱི་
གཙང་པོ་ཆེན་པོ་རྣམས་དང་གངས་རིའི་ཕྲེང་བ་རིམ་པར་སྤེལ་བའི་རུ་རྒྱུད་རྣམས་
དང༌། མ་ཡུམ་རྒྱ་གར་གྱི་གྲོང་ཁྱེར་ཐམས་ཅད་མངོན་པར་མ་ཟད། གཞན་
རྒྱ་མཚོ་ཆེན་པོ་རྣམས་མཐའ་ཡས་ཤིང་མུ་མེད་པའི་གནས་ནས་གཙང་ཞིང་དྭངས་
ལ་གཡའ་མེད་པའི་འོད་མདངས་རྣམ་པར་འཕྲོ་བཞིན་དུ་རྒྱ་གར་གྱི་ས་ཆ་ཧྲིལ་པོའི་
ཁྲོད་དུ་བཞུར་ཞིང་། དེ་ལ་བྱམས་བརྩེའི་འཛུམ་མདངས་མངོན་པར་སྟོན་བཞིན་
ཡོད་པ་ལྟར་དུ་མངོན་གྱིན་ཡོད་པ་ཞིག་རེད། གྷོ་ར་ཡི་ཚེ་སྲོག་གི་རྣམ་ཤེས་ཁྲོད་
དུ་དགའ་སྡུག་གི་ཚོར་བ་མང་པོས་ཡོངས་སུ་ཁེངས་ཤིང་དེ་ལ་བརྟེན་ནས་ཁོའི་མིག་
ཆུའི་ཕྲེང་བ་རྣམས་རིམ་བཞིན་ཁོའི་མིག་གཉིས་ཀྱི་ནང་ནས་བབས་པ་དང་མཉམ་
དུ་ཁོའི་སེམས་ཀྱི་ནང་གི་ཡིད་ཐང་ཆད་པའི་ཞུམ་པ་དེ་དག་ཡོངས་སུ་ཡལ་བར་གྱུར།
ཁོ་རང་ཉིད་ཀྱི་མིའི་རང་གཤིས་ཀྱི་ཆ་ནས་རྒྱ་གར་ལ་ཞབས་ཞུབསྒྲུབས་ཏེ་དེའི་མཇུག་
འབྲས་འཐོབ་རྒྱུ་དེ་ཧ་ཅང་ཁག་པོ་ལྟ་བུ་ཞིག་ཡིན་ནའང་དེ་ལ་ཞབས་ཞུ་སྒྲུབ་རྒྱུ་ལ་
དགའ་བཞིན་སྤྲོ་བཞིན་དུ་འཇུག་རྒྱུའི་གྲ་སྒྲིག་ཨང་གསར་ཡོད་པའི་སྐོར་དེ་ནི་བརྗོད་
དུ་མེད་པ་ཞིག་རེད། ཁོ་རང་ཉིད་ཀྱིས་ཆོས་བསྒྲུབས་པའི་སྦྱོར་བ་དངོས་ཀྱི་ལག་
ལེན་བསྟར་བའི་ཁྲོད་ནས་ཁོས་ཁོ་རང་ཉིད་ཀྱི་མིག་གཉིས་ཀ་བརྒྱུད་ནས་རྒྱ་གར་
གྱི་ཕུལ་བྱུང་གི་ཁྱད་ཆོས་རྣམས་དངོས་སུ་མཐོང་ཐུབ་ཀྱི་མེད་ནའང་། ཁོ་ལ་དེར་
བློ་ཕམ་ཀྱི་གྲིབ་གཟུགས་ཙམ་གྱི་རྟགས་མཚན་ཙམ་ཡང་མངོན་རྒྱུ་མེད་པ་ཞིག་རེད།
843-

ཁོ་རང་ཉིད་ཀྱིས་རང་ཉིད་ལ་ཡང་ནས་ཡང་དུ་ཨ་མས་ང་ལ་སྐད་གཏོང་གི་འདུག
ང་གནས་གང་ཞིག་ཏུ་སྐྱེ་བོ་རྣམས་ལ་མཁོ་དགུའི་བཟའ་བཏུང་གི་དངོས་གྲུབ་སྩོལ་
མཁན་གྱི་ལྷ། འཇིག་རྟེན་གྱི་ཁམས་འདི་ནས་དུས་ཀྱིས་བསྐལ་བའི་གནས་རྒྱང་
རིང་པོ་ཞིག་ཏུ་བཞུགས་ནའང་སྐད་ཅིག་རེ་རེའི་ནང་དུ་དངོས་སུགསོན་པོར་བཞུགས་
ཡོད་པ་དང་། ཁོང་ལ་སྐྱེ་འཆི་དང་བྲལ་ནའང་ཚེ་སྲོག་གི་འཚོ་བ་གསོན་པོའི་ཀློང་
དུ་རོལ་བ་མ་ཟད། མ་འོངས་པའི་ཉེས་སྐྱོན་དང་ད་ལྟའི་ཡ་ང་བའི་གནས་སྟངས་
ཐམས་ཅད་འོད་སྟོང་ལྡན་པའིབརྒྱུད་ལམ་གཟི་བརྗིད་ལྡན་པ་ཞིག་གི་དབུས་སུ་འཁྲིད་
པར་བྱེད་པའི་དཀོན་མཆོག་གང་དུ་བཞུགས་པའི་གནས་དེར་ང་འབྱུང་བར་བྱེད་
དགོས། ཨ་མས་ང་ལ་རྒྱང་ཐག་རིང་པོས་ཆོད་པའི་མཐའ་མེད་མུ་མེད་ཀྱི་གནས་
ཤིག་གམ། ཡང་ན་རྒྱང་ཐག་གི་བཀག་རྒྱ་མེད་པའི་ཆེས་ཐག་ཉེ་ས་ཞིག་ནས་སྐད་
གཏོང་གི་འདུག ཅེས་ཁོ་རང་ཉིད་ཀྱིས་རང་ཉིད་ལ་ཁེར་བཤད་བརྒྱབས།
སྤྲོ་དགའི་ཚོར་བ་རབ་ཏུ་གཡོས་པའི་བརྒྱུད་རིམ་འདིའི་ཁྲོད་དུ་གྷོ་ར་ཡིས་
ཨ་བྷི་ནཱ་ཤི་དང་བྷི་ནོ་གཉིས་དངོས་སུ་ཁོ་རང་དང་ལྷན་དུ་གནས་ཡོད་པ་ལས་དེ་
གཉིས་ཀ་ཁོ་རང་ཉིད་དང་བྲལ་ནས་ཁེར་རྐྱང་དུ་བསྡད་མེད་པ་ལྟ་བུ་ཞིག་ཚོར་
བ་མ་ཟད། ཉེ་སྔོན་གྱི་ཉི་མ་དེ་ཡི་རིང་ལ་དགོས་མེད་ཀྱི་བྱ་བ་མཐའ་དག་གི་ཐོག་
ལ་རྩོད་གླེང་བྱས་པ་ཐམས་ཅད་ཡོངས་སུ་ཞི་འཇམ་དུ་སོང་ནས་དམིགས་མེད་
ཀྱི་ཀློང་དུ་ཐིམ་པ་ལྟ་བུའི་ཚོར་སྣང་སྐྱེས།
ནམ་ཞིག་ཨ་ནན་དྷ་མོ་ཡེས་ཁང་མིག་ནང་དུ་ཐོག་མར་འཛུལ་བའི་སྐབས་
སུ་ཁོའི་ངོ་གདོང་དེ་ཧ་ལམ་ཁོའི་སྤྲོ་སྐྱིད་ཀྱི་འཛུམ་མདངས་རྣམ་པར་གཡོས་བ་དེས་
ཡོངས་སུ་བསྒྱུར་ཞིང་། དེ་ནི་ཁོ་ལ་མཚོན་ན་ཁོ་རང་ཉིད་ཀྱིས་མིག་སྔར་ཅི་ཞིག་
·844

མཐོང་བའི་དངོས་པོ་དེ་དག་གི་རྒྱབ་ལོགས་ན་རང་ཉིད་ཀྱི་ལས་དང་བྱ་བ་ཐམས་
ཅད་མི་མངོན་པར་ཡོད་པ་ལྟ་བུ་ཞིག་རེད། གློ་བུར་དུ་ཁོ་ནང་ལ་ཡོང་བའི་སྐབས་
དེར་ཐོག་མར་ཁོས་སུ་ཞིག་རང་གི་ཨ་མའི་འཁྲིས་སུ་བསྡད་ནས་ཡོད་པ་དེ་རྟོགས་
མ་ཐུབ། དེ་ནི་སུའུ་ཆར་རས་ཐ་རེད། ཁོ་ནང་དུ་འཛུལ་ནས་ཡོང་བའི་སྐབས་སུ
མོ་ཡར་ལངས་ནས་ཁོ་ལ་མགོ་བོ་ནང་དུ་བསྒུར་ནས་གུས་འདུད་ཅིག་བྱས།
གྷོ་ར་ཡིས་མོ་ལ། མར་འདུག་རོགས་གནང༌། མགྲོན་པོ་གསར་བ་
ཞིག་སླེབས་ཡོད་པ་དེ་ཁྱོད་ཡིན་པ་འདྲ། རེད་དམ། ཞེས་སྨྲས། ནམ་ཞིག་
ཁོས་མོ་ལ་མགྲོན་པོ་གསར་བ་ཞིག་སླེབས་ཡོད་པ་དེ་ཁྱོད་ཡིན་པ་འདྲ། ཞེས་
བརྗོད་པ་དེ་ནི་སྤྱིར་བཏང་གི་བྱ་གཞག་ཙམ་ཞིག་མ་ཡིན་པར་དམིགས་བསལ་
གྱི་དོན་རྐྱེན་ཞིག་ཡིན་པ་ལྟ་བུ་ཞིག་རེད། དུས་སྐབས་ངེས་ཅན་ཞིག་གི་རིང་
ལ་གྷོ་ར་སུའུ་ཆར་རས་ཐ་ལ་གཡོལ་ཐུབ་མེད་པར་མ་ཟད། རྐང་འགྲུལ་གྱི་སྤྲོ་
འཁྱམ་འོག་ནས་ངལ་དུབ་ཆེ་བའི་བྱ་བ་སྣ་ཚོགས་ཤིག་ལག་ལེན་བསྟར་བའི་དུས་
ཡུན་རིང་པོ་དེའི་ནང་དུ་ཡང་ཧ་ལམ་ཁོས་མོའི་ཕྱོགས་ལ་བསམ་བློ་གཏོང་རྒྱུའི་
རྟོག་པ་འཆར་ཡན་གྱི་སྤྲོས་པ་ཐམས་ཅད་ཁོ་རང་ཉིད་ཀྱི་སེམས་ཀྱི་ནང་ནས་ཟུར་
ཞིག་ཏུ་འཇོག་ཐུབ་མེད་པ་ཞིག་རེད། འོན་ཀྱང་ཁོ་བཙོན་ཁང་ནང་དུ་ཟུར་འཇོག་
བཀག་ཉར་བྱས་པའི་དུས་ཚོད་ཀྱི་བརྒྱུད་རིམ་ཁྲོད་དུ། ཁོའི་སེམས་ཀྱི་འཆར་
སྒོའི་དབུས་སུ་སུའུ་ཆར་རས་ཐ་མངོན་པར་འཁོར་བའི་དྲན་ཤེས་ཀྱིས་ལྡིང་འཁོར་
དང་སྐྱར་འཁོར་ཡང་ཡང་བྱས་ཡོད་པ་དེ་ལྟ་ནའང་དོན་དངོས་པོའི་ཆ་ནས་དུས
ཡུན་ངེས་ཅན་ཞིག་གི་རིང་ལ་རྒྱ་གར་གྱི་ནང་གི་བུད་མེད་རྣམས་གྷོ་ར་ཡི་སེམས་
ཀྱི་ནང་དུ་ཧ་ལམ་ཞུགས་མེད་པ་ཞིག་རེད། འོན་ཀྱང་ད་ཆར་ཁོས་སུའུ་ཆར་
-845-

རས་ཐ་བརྒྱུད་ནས་དངོས་ཡོད་ཀྱི་བདེན་པ་འདི་གསར་དུ་རྟོགས་ཐུབ་པའི་ངེས་
ཤེས་རྙེད་ཡོད་པ་དང་། དེ་ལྟ་བུའི་རླབས་ཆེན་གྱི་འགྱུར་ལྡོག་གློ་བུར་བ་དང་
གནས་ལུགས་ཀྱི་དོན་མངོན་པར་ཐེར་འདོན་བྱས་པའི་འགྲོ་བ་མིའི་ལྷན་སྐྱེས་
ཀྱི་བཟང་སྤྱོད་ངོ་མ་དེ་ཡིས་ཁོའི་ལྷན་སྐྱེས་ཀྱི་རང་གཤིས་སྟོབས་དང་ལྡན་པ་དེ་
ལ་ཁུ་ཚུར་ཞིག་གིས་མུར་རྫོག་བྱས་པ་ལྟར་དུ་འདར་ཡོམ་ཡོམ་བྱེད་དུ་བཅུག
ནམ་ཞིག་ཕྱི་རོལ་གྱི་འཇིག་རྟེན་ཁྲོད་ནས་རང་དབང་གི་མཁའ་རླུང་གཙང་
མ་དང་ཉི་མའི་འོད་སྣང་དེ་ཁོ་གང་དུ་བཙོན་འཇུག་ཟུར་བཀག་བྱེད་སའི་ཁང་
མིག་ནང་དུ་འཛུལ་ནས་ཡོང་དུས། ཁོས་མིའི་སྤྱི་ཚོགས་ལ་འདེམ་སྒྲུག་ཁོ་ན་
བྱས་ཏེ་རང་ཉིད་ཀྱིས་བྱ་བ་སྒྲུབ་སའི་ཡུལ་གཅིག་པུ་དེ་འཛམ་གླིང་ཧྲིལ་པོ་འདི་
ཙམ་ཞིག་མ་ཡིན་པར་རྟོགས་ཏེ། ཁོའི་སེམས་ཀྱི་ནང་དུ་ངལ་དུབ་ཀྱི་ཟུག་རྔུ
དྲག་པོས་ཡོངས་སུ་ཁེངས་པར་གྱུར། ནམ་ཞིག་ཁོས་སེམས་ཀྱི་དམིགས་རྣམ
བརྟན་པོར་བསྐྱངས་ཏེ་མཉམ་གཞག་གི་ཏིང་ངེ་འཛིན་ལ་རོལ་བའི་སྐབས་སུ་ཁོའི
སེམས་ཀྱི་དམིགས་རྣམ་གྱི་ཁྲོད་དུ་ཕྱི་རོལ་གྱི་འཇིག་རྟེན་ཁམས་ཀྱི་མཛེས་ཤིང་
ལྟ་ན་སྡུག་པའི་ཉི་མ་དང་ཟླ་བའི་འོད་སྣང་གི་འཛུམ་ཟེར་དང་། གཞན་རྒྱུ་སྐར་
རྣམས་ཀྱིས་མུན་པའི་གོ་སྐབས་བཅོམ་སྟེ་དམིགས་བསལ་གྱི་འཛུམ་མདངས་
གསལ་པོ་ཞིག་མངོན་པར་འཕྲོ་བར་བྱས་པ་དང་བསྡེབས་ནས་སྔོ་ཞིང་དྭངས་
པའི་མཁའ་དབྱིངས་བསིལ་བོ་དེ་ཡིས་རྒྱུ་སྐར་རྣམས་ཀྱི་རྒྱབ་ལྗོངས་ལྟ་བུའི་ཚུལ་
དུ་དེ་དག་གི་མཐའ་བསྐོར་ནས་ཁུ་སིམ་མེར་གནས་པར་བྱས་ཡོད་པ་ལ། འཇིག་
རྟེན་གྱི་འཚོ་སྐྱོང་ཞལ་དུ་བཞེས་པའི་ཡི་དམ་གྱི་ལྷ་གཉིས་ཀྱི་བཞིན་རས་ཁོའི་
དམིགས་རྣམ་ཁྲོད་དུ་མངོན་དུ་གྱུར། འཛུམ་མདངས་ཀྱི་འོད་སྣང་རབ་ཏུ་འཕྲོ་
-846-

བའི་དམིགས་པ་གཅིག་ནི་ཁོ་རང་ཉིད་སྐྱེས་པ་ནས་བཟུང་སྟེ་ངོ་ཤེས་ཀྱིན་ཡོད་
པའི་རང་གི་ཨ་མའི་བྱམས་བརྩེ་ཡིས་གསལ་བར་འཕྲོ་བར་བྱས་པ་དང་། ཅིག་
ཤོས་ནི་མཛེས་སྡུག་ལྡན་པའི་བཞིན་རས་ནག་ནོག་གི་དྲི་མ་མེད་པའི་འཇམ་མཉེན་
གྱི་གདོང་པ་ཞིག་གིས་གསལ་བར་བྱས་ཡོད་པ་ཞིག་རེད།
སྤྲོ་སྐྱིད་ཀྱིས་དབེན་ཞིང་འགག་དོག་པའི་བཙོན་ཁང་གི་འཚོ་བའི་ངལ་དུབ་
ཁྲོད་ནས་གྷོ་ར་ཡིས་ནམ་ཞིག་གོང་དུ་བརྗོད་པའི་བཞིན་རས་གཉིས་ཀྱི་རྣམ་པ་དེ་རང་
ཉིད་ཀྱི་བསམ་བློའི་ཁྲོད་དུ་འཆར་ཚེ་དེ་ལ་རྒྱབ་འགལ་གྱི་བསམ་ཚུལ་ཞིག་ཡིད་ལ་
འཁོར་རྒྱུ་དེ་མི་སྲིད་པ་ཞིག་ཡིན་པར་ཚོར། བསམ་གཞིག་གི་མཉམ་བཞག་ལ་
མངོན་པར་རོལ་བའི་ཐུན་མོང་མ་ཡིན་པའི་སེམས་ཀྱི་དགའ་ཚོར་དེ་ཡིས་ཁོ་བཙོན་
ཁང་དུ་བཅུག་པའི་གནས་སྟངས་དེ་ཆེས་དམིགས་བསལ་གྱི་གོ་དོན་ལྡན་པ་ཞིག་ཡིན་
པའི་ཕྱོགས་སུ་འཁྲིད་པར་བྱས་པར་མ་ཟད། དཀའ་ཐུབ་ཀྱི་ངལ་བ་ཆེ་བའི་བཙོན་
ཁང་གི་བྱ་བ་རྣམས་ཁོ་ལ་ཡིད་བརྟན་མེད་པའི་བཅོས་མ་དང་གཞི་རྩ་མེད་པའི་རྨི་
ལམ་ལྟ་བུ་ཞིག་ཏུ་གྱུར། ཁོའི་ཚེ་སྲོག་གི་འཕར་ལྡིང་གི་རླབས་རྒྱུན་མཐའ་དག་བཙོན་
ཁང་གི་རྩིག་གྱང་རྣམས་ཀྱི་ཕྱི་རོལ་དུ་གནས་པའི་ཐུན་མོང་མ་ཡིན་པའི་སྤྱོད་ཡུལ་
ཞིག་ཏུ་བརྒལ་ཏེ་མཐིང་མདོག་གི་ནམ་མཁའ་དང་གཞི་གཅིག་ཏུ་བསྲེས་ཏེ་འོད་ཀྱི་
འཛུམ་མདངས་ལྷམ་ལྷམ་དུ་འཕྲོབར་བྱེད་པའིཡལ་འདབ་ཀྱི་ལོ་མ་རྣམས་དང་ཤིང་
འབྲས་ཀྱི་འདབ་མ་ཁ་འབུས་ནས་ཡོད་པའི་མེ་ཏོག་རྣམས་དང་ལྷན་ཅིག་ཏུ་ཅི་དགར་
རོལ་ནས། འཇིག་རྟེན་ཁམས་ཀྱི་ཉི་མ་གཅིག་གི་ལམ་ཀྱི་ཕ་རོལ་གྱི་མཚོ་འགྲམ་
ན་བྲོས་བྱོལ་དུ་ཕྱིན་ནས་བསྡད་ཡོད་པ་ཞིག་རེད།
གྷོ་ར་ཁོ་རང་ཉིད་ཀྱི་སེམས་ལ་རང་ཉིད་ཀྱི་རྣམ་རྟོག་གི་འཆར་སྒོ་ཞིག་གི་
847-

བསམ་གཞིག་ལ་དངངས་སྐྲག་བྱེད་དགོས་པའི་རྒྱུ་མཚན་གང་ཡང་མེད་པ་ཡིད་
ལ་འཁོར། དེ་ལ་བརྟེན་ནས་བཙོན་ཁང་གི་ཟླ་བ་གཅིག་ཧྲིལ་པོའི་རིང་ལ་ཁོས་
རང་ཉིད་ཀྱི་བསམ་བློའི་འཕྲོ་འདུ་ཐམས་ཅད་ཁ་ཕྱོགས་དེའི་ཆུ་རྐ་ནང་དུ་རང་
དབང་གིས་རྒྱུག་བཅུག་སྟེ། ཁོ་རང་ཉིད་ཀྱིས་རང་ཉིད་ལ་ང་ཚོས་དངངས་སྐྲག་
ཞེད་སྣང་བྱེད་དགོས་པའི་གནད་དོན་ངོ་མ་ཞིག་དེ་རེད་དམ། ཞེས་རྩོད་པ་
བརྒྱབས་ཏེ་རང་གི་རྟོག་པ་འཆར་ཡན་ཐམས་ཅད་རང་དགར་རྒྱུ་རུ་བཅུག
དེ་ལྟ་ནའང་ནམ་ཞིག་ཁོབཙོན་ཁང་ནས་ཕྱི་ལ་ཐོན་ནས་ཕེ་རེ་ཤུ་བྷ་བྷུ་མཐོང་
སྐབས། ཁོའི་ཚེ་སྲོག་གི་རྣམ་པར་ཤེས་པ་དེ་དགའ་ཚོར་གྱིས་ཡོངས་སུ་ཁེངས་
པར་གྱུར། ཁོའི་ཚེ་སྲོག་གི་རྣམ་པར་ཤེས་པ་དེ་དགའ་ཚོར་གྱིས་ཡོངས་སུ་ཁེངས་
པ་དེ་ཕེ་རེ་ཤུ་བྷ་བྷུ་ལ་ཐུག་འཕྲད་བྱུང་བའི་རྒྱུ་མཚན་ཁོ་ན་ཙམ་ཞིག་མ་རེད། འོན་
ཀྱང་དགའ་ཚོར་དེ་དུས་ཡུན་ཉི་མ་མང་པོ་ཞིག་གི་རིང་ལ་ཁོའི་སེམས་ཀྱི་འཆར་
སྣང་ཁྲོད་དུ་བསྐྱར་འཁོར་ཡང་འཁོར་བྱས་ནས་ཡོང་བའི་བསམ་གཞིག་གི་སྒྱུ་
མའི་མིག་འཕྲུལ་དང་ལྷན་དུ་བསྲེས་ནས་ཡོད་པ་དེ་དང་འབྲེལ་བ་ཡོད་པ་ཞིག་
རེད། གྷོ་ར་ཡིས་ཐོག་མར་གནད་དོན་འདི་དག་གི་དོན་རྐྱེན་རྣམས་ངོས་ཟིན་
མ་ཐུབ། འོན་ཀྱང་དེ་རྗེས་གནད་དོན་དེ་དག་རིམ་བཞིན་ཁོ་རླངས་ཤུགས་ཀྱིས་
བགྲོད་པའི་གྲུ་གཟིངས་ནང་དུ་བསྡད་དེ་ཀ་ལི་ཀ་ཏཱ་ལ་ཡོང་བའི་སྐབས་སུ་ཁོའི་
ཕྱོགས་ལ་མངོན་གསལ་དུ་གྱུར།
ཕེ་རེ་ཤུ་བྷ་བྷུ་ལ་མཚོན་ན། ཁོ་རང་ཉིད་ཀྱི་དགེ་ཚོགས་རྣམ་དཀར་གྱི་
འབྲས་བུ་ཁོ་ན་ལ་ཡིད་སེམས་ཀྱི་དང་བ་འདྲེན་པ་མ་གཏོགས། གྷོ་ར་ཡི་ཕྱོགས་
ལ་དེ་ཙམ་གྱི་ཡིད་སེམས་འགུལ་པར་བྱེད་པའི་འཐེན་ཤུགས་ཤུགས་དྲག་པོ་ཞིག་
-848-

མེད་པ་ལྟ་བུ་ཞིག་རེད། ད་སྐབས་གྷོ་ར་ཡིས་ཡང་བསྐྱར་རང་ཉིད་རྩོད་རྙོག་
དེའི་ཁྲོད་དུ་མི་ལྷུང་བའི་དམ་འཛིན་ནན་པོ་བྱས་ཏེ། ངག་ནས་རང་ཉིད་ལ་ཁེར་
བཤད་བརྒྱབས་ཏེ། རང་ཉིད་ནམ་ཡང་ཕམ་ཁའི་འོག་ཏུ་འགྲོ་འཇུག་གི་མིན།
ཞེས་བརྗོད། དེ་བཞིན་དུ་ཁོ་རླངས་ཤུགས་ཀྱིས་བགྲོད་པའི་གྲུ་གཟིངས་ནང་
དུ་ཡོད་སྐབས་ཁོས་སེམས་ཐག་གཙང་བཅད་བྱས་ཏེ། རང་ཉིད་སླར་ཡང་
གནས་རྒྱང་ཐག་རིང་ས་ཞིག་ཏུ་འགྲོ་རྒྱུ་དང་། རང་ཉིད་ཀྱི་སེམས་པ་དེ་བཀག་
སྡོམ་གྱི་འཆིང་བ་ཕྲ་མོ་ཙམ་ཞིག་གི་གཞན་དབང་དུ་ཡང་འགྲོ་མི་འཇུག་རྒྱུའི་ཐག་
གཅོད་བྱས་ཡོད་པ་ཞིག་རེད།
བསམ་བློའི་སྒྲོམ་གཞི་དེ་ལྟ་བུ་ཞིག་གི་གནས་སྟངས་འོག་ལ་ཡོད་པའི་སྐབས་
སུ་བྷི་ནོ་དང་ལྷན་དུ་རྩོད་གླེང་བྱུང་བ་དང༌། ཁོ་གཉིས་ཁ་བྲལ་ནས་དུས་ཡུན་
ཅུང་ཟད་ཕྱིན་པའི་རྗེས་ལ་ཡང་བསྐྱར་ཁོ་རང་ཉིད་ཀྱི་གྲོགས་པོ་ལ་ཐོག་མར་ཐུག་
འཕྲད་བྱུང་བའི་སྐབས་དེར་གྷོ་ར་ཡི་ངོས་ནས་རྩོད་གླེང་གི་སྐབས་ཕྱེས་མེད་ན་
ཏན་ཏན་ཁོ་གཉིས་ཀྱི་བར་ལ་དེ་ལྟ་བུའི་རྩོད་གླེང་ཚ་བོ་ཞིག་གཏན་ནས་འབྱུང་
མི་སྲིད་པ་ཞིག་རེད། རྩོད་གླེང་དེའི་བརྒྱུད་རིམ་ཁྲོད་དུ་བྱུང་བའི་རྩོད་གཞི་ཐམས་
ཅད་ཁོ་རང་ཉིད་ཀྱི་ཆེ་མཐོང་གཟི་བརྗིད་དང་འབྲེལ་བ་ཡོད་པ་ཁོ་ལ་རིམ་བཞིན་
མངོན་གསལ་དུ་གྱུར། རྒྱུ་མཚན་དེ་ལ་བརྟེན་ནས་ཁོས་ཉི་མ་དེ་ལ་ཡང་གདུང་
ཤུགས་ཤིན་ཏུ་དྲག་པོའི་སྒོནས་བྷི་ནོ་ལ་སྐད་ཆ་བཤད་ཡོད་པར་མ་ཟད་ཁོའི་གདུང་
ཤུགས་དྲག་པོ་དེ་བྷི་ནོ་ལ་མཚོན་ན་ངེས་པར་དུ་མཁོ་གལ་ཆེ་བ་ཞིག་ཡིན་པའི་
ཚོད་དཔག་ཀྱང་བྱས་ཡོད་པ་ཞིག་རེད། ཉི་མ་དེ་རིང་ཁོས་དྲག་སྤྱོད་དེ་དག་
བྷི་ནོ་ཡི་ཕྱོགས་ལ་གཏད་ཚེ་ཁོ་ལ་མི་མཐུན་ཕྱོགས་ཀྱི་འགལ་ཟླའི་དྲག་སྤྱོད་ཅིག་
849-

སླེབས་པ་དང་། ནམ་ཞིག་ཁོའི་སེམས་ཀྱི་ནང་ལ་བྷི་ནོ་གྷོ་ར་ཡི་རྩོད་གླེང་ཐམས་
ཅད་ཐལ་བའི་རྡུལ་བཞིན་རློག་པར་བྱེད་མཁན་ཁོ་ན་ཡིན་པར་མ་ཟད། ད་
དུང་ཁོང་ཚོ་ལ་གླེན་པ་དང་མགོ་མཁྲེགས་པོ་ཞེས་བརྗོད་པ་ཐམས་ཅད་ཁོའི་སེམས་
ལ་འཁོར་ཚེ་ཁོའི་བསམ་བློ་ཡོངས་སུ་རྫོགས་པ་དེ་ཁོ་ལ་ངོ་རྒོལ་གྱེན་ལོག་བྱེད་རྒྱའི་
ཐོག་ཏུ་བབས།
བྷི་ནོ་ཡིས་སྐད་ཅིག་གཅིག་ལ་ཡང་ཁོ་རང་ཉིད་ཀྱི་ཕྱོགས་ལ་དེ་ལྟ་བུའི་
ཉེས་རྡུང་གི་སྤྱོད་ཚུལ་ཞིག་ཁོ་རང་ཉིད་ཀྱིས་བསྐྱངས་མེད་པ་ཡིན་ན། གྷོ་ར་
ཡིས་ཁོ་ལ་ནམ་ཡང་དེ་ལྟ་བུའི་ཁ་ངན་ཚིག་རྩུབ་ཅིག་བརྗོད་རྒྱུ་མིན་པ་དེ་ཁོའི་
སེམས་ལ་འཁོར་ཐུབ་ཀྱི་མི་འདུག་སྙམ་པའི་རྟོག་པ་སྐྱེས། ཁོས་བྷི་ནོ་དང་མཉམ
དུ་གཏམ་བཤད་སྤེལ་རེས་བྱས་པའི་རྗེས་སུ་གྷོ་ར་ཡིས་འཐབ་འཛིང་གི་གཡུལ་
ས་དེ་རང་དགར་གཏན་ནས་མི་འཇོག་རྒྱའི་སེམས་ཐག་བཅད་པར་མ་ཟད། ཁོའི་
སེམས་ཀྱི་ནང་དུ་ངས་བྷི་ནོ་རང་འདོད་ལྟར་དུ་འགྲོ་བཅུག་པ་དེ་གལ་ཏེ་ང་རང་
ཉིད་སྒེར་གྱི་མི་ཚེ་ལ་བརྩི་འཇོག་མ་བྱས་པ་ཞིག་ཡིན་ན། དེ་རྗེས་བྷི་ནོ་ཉེན་ཁ་
ལས་སྐྱོབ་ཐབས་མེད་པ་ཞིག་རེད་སྙམ་པའི་བསམ་བློ་ཡང་འཁོར།། །

ལེའུ་ང་བདུན་པ།
༄༅། །དེ་རྗེས་གྷོ་ར་ཆེས་གཏིང་ཟབ་པའི་བསམ་གཞིག་ཅིག་གི་ཁྲོད་
དུ་ལྷུང་བ་དང་བསྟུན། ཁོས་སུའུ་ཆར་རས་ཐ་དེ་གང་ཟག་བྱེ་བྲག་པ་ཞིག་གི་ཁྱད
ཆོས་དམིགས་བསལ་དུ་ཡོད་པ་ཞིག་མ་ཡིན་པར། དེ་ལས་ཀྱང་ད་དུང་བསམ་
བློའི་འཆར་སྣང་ཡ་མཚན་ལྟ་བུ་ཡོད་པ་ཞིག་ཏུ་ངོས་འཛིན་བྱེད་རྒྱུའི་འགོ་བཙུགས།
སུའུ་ཆར་རས་ཐ་ཡི་དབྱིབས་དང་རྣམ་པའི་བརྒྱུད་རིམ་ཁྲོད་ནས་རྒྱ་གར་
གྱི་བུད་མེད་དར་མའི་རང་གཤིས་དེ་ཁོ་ལ་མངོན་སུམ་དུ་གྱུར་བ་དང་། དེ་ལ་
བརྟེན་ནས་ཁོས་སུའུ་ཆར་རས་ཐ་དེ་རང་ཉིད་ཀྱི་ཕ་ཡུལ་གྱི་མི་ཚང་རྣམས་ཀྱི་ཁྱིམ་
གྱི་རྣམ་དཀར་གྱི་དགེ་ཚོགས། དེ་མིན་བྱམས་བརྩེ་དང་བཟང་སྤྱོད། ཡ་རབས་
དང་བཅོས་མ་མ་ཡིན་པའི་རང་གཤིས་མཐའ་དག་གི་རྣམ་པ་གཞི་གཅིག་ཏུ་
འཛོམས་པ་ལྟ་བུ་ཞིག་ཏུ་ངོས་འཛིན་བྱེད་རྒྱུའི་གདེང་འཇོག་བྱས།
ཁོ་ཇི་ལྟར་ཨ་མའི་འཁྲིས་སུ་བསྡད་པའི་སྐབས་དེར། ཁོས་རྒྱ་གར་གྱི་
བུ་ཕྲུག་རྣམས་ཀྱི་སྟེང་དུ་མངོན་པར་ཕྱོགས་པའི་བླ་མེད་ཀྱི་དཔལ་ཡོན་རྣམ་པར་
-851-

འཕྲོ་བའི་འཛུམ་ཟེར་གཅིག་ཏུ་འཕྲོ་བའི་རྣམ་རོལ་ཏེ། ཉམ་ཐག་རྣམས་ལ་རོགས་
སྐྱོར་དང་མཐའ་ན་ཕྱི་རོལ་གྱི་བཟང་རྫུ་ཙམ་ཡང་མེད་པར་སྡུག་བསྔལ་དང་མནར་
གཅོད་ཀྱིས་མནར་བའི་སྐྱེ་བོ་རྣམས་ལ་སེམས་གསོ་དང་ཁ་ཏ་བྱེད་པར་མ་ཟད། བླ་
མེད་ཀྱི་བྱམས་བརྩེ་བྱེད་མཁན་གྱི་བུད་མེད་དེ་མཐོང་དུས་ཁོའི་ཚེ་སྲོག་གི་རྣམ་པར་
ཤེས་པའི་ཁྲོད་དུ་སྤྲོ་སྐྱིད་ཀྱི་དགའ་བ་འཛད་མེད་དུ་བསྙིལ། ཁོའི་མཐོང་སྣང་དུ་
སུའུ་ཆར་རས་ཐ་དེ་སྐྱེ་བོ་རྣམས་སྡུག་བསྔལ་དང་བཀྲ་མ་ཤིས་པའི་གནས་སྟངས་
འོག་ཏུ་ལྷུང་བའི་སྐབས་སུ་དེ་ལ་མཐོང་ཆུང་དང་བརྙས་བཅོས་བྱས་ཏེ། དེ་དག་
བློས་གཏོང་བའི་བུད་མེད་ཅིག་མ་ཡིན་པར་ད་དུང་ལྷག་བསམ་རྣམ་དག་གི་སྒོནས་
རང་གི་ཧུར་བརྩོན་དང་སེམས་ཀྱི་སྤྲོ་ཤུགས་ཐམས་ཅད་རྒྱ་གར་གྱི་མི་མང་ཁྲོད་ཀྱི་
སྐྱེ་བོ་ཉམ་ཐག་རྣམས་ལ་སྙིང་ཐག་པ་ནས་འབུལ་མཁན་གྱི་སྟོབས་ཤུགས་མཐའ་
དག་གཅིག་ཏུ་བསྒྲིལ་བའི་ངོ་བོ་གཟུགས་ཅན་དུ་ཤར་བ་ལྟ་བུ་ཞིག་ཏུ་མཐོང༌། མོའི་
ཀུན་སྤྱོད་ཐམས་ཅད་ཁོ་ལ་མཚོན་ན་སྐྱེ་བོ་འཇོན་ཐང་ཆེ་ཞིང་མཐོང་ན་མི་མཐུན་
པ་མེད་པ། ང་ཚོའི་ལས་དང་བྱ་བ་མཐའ་དག་གི་ཐོག་ལ་མཆོད་སྦྱིན་གྱི་གཏང་
རག་གི་ཐེལ་ཙེ་འགོད་པའི་གང་ཟག་ཁོ་ན་ལྟ་བུར་གྱུར་པར་མ་ཟད། དེ་ནི་དཀོན
མཆོག་གིས་ང་ཚོ་ལ་དངོས་གྲུབ་ཏུ་བསྩལ་བའི་ཁོང་གི་ཚད་མེད་པའི་བྱམས་བརྩེ་
དང་རྟག་ཏུ་གཡོ་བ་མེད་པའི་གཤིས་རྒྱུད་དྲང་མོ་སྟེ། འགལ་རྐྱེན་དང་བར་ཆད་
སོགས་ཀྱི་གཞན་དབང་དུ་ནམ་ཡང་མི་འགྲོ་བའི་གནང་སྦྱིན་གྱི་ལེགས་སྐྱེས་ལྟ་བུ་
ཞིག་ཏུ་གྱུར་ཏེ། ཁོ་རང་ཉིད་ཀྱིས་རང་ཉིད་ལ་ང་ཚོས་དོ་སྣང་མ་བྱས་པར་འདི་
ལྟ་བུའི་བྱིན་རླབས་གཡང་དུ་ཆགས་པའི་ལེགས་སྐྱེས་ཀྱི་བྱ་དགའ་དེ་དུས་ལས་ཡོལ་
བཅུག་ནས་བསྡད་པ་རེད། ང་ཚོས་དེ་ལྟ་བུའི་རླབས་ཆེན་གྱི་གཟི་བརྗིད་དེ་ལ་ཡ་
-852—

མ་བྱས་པར་ལས་དང་བྱ་བ་མཐའ་དག་གི་རྒྱབ་འོགས་སུ་གསང་སྦས་བྱས་ཏེ་བཞག་
པ་རེད། གནས་ཚུལ་འདི་ལྟ་བུ་ལས་ལྷག་པའི་ཐབས་སྡུག་པའི་རྟགས་མཚན་གསལ་
བ་ཞིག་གང་ན་འབྱུང་རྒྱུ་ཡོད་སྙམ་པར་མ་ཟད། ད་དུང་ཁོའི་ཡིད་ཀྱི་རྟོག་འཆར་
ཁྲོད་དུ་མ་ཡུམ་གྱི་ས་གཞི་འམ་འཛིན་མ་ཞེས་པ་དེ་ཏན་ཏན་བུད་མེད་ཀྱི་མིང་ཐོག་
ནས་ངེས་པར་དུ་འབོད་འོས་པ་ཞིག་དང༌། བུད་མེད་ནི་མེ་ཏོག་པད་མའི་འདབ་
མ་བརྒྱ་ཕྲག་གི་སྟེང་དུ་གནས་འཆའ་བའི་སྐྱེ་བོ་ཁོ་ན་ཙམ་ཞིག་མ་ཡིན་པར། ད་
དུང་རྒྱ་གར་གྱི་ཚེ་སྲོག་གི་རྣམ་པར་ཤེས་པའི་ནང་ལོགས་ནས་ཀྱང་ནང་ལོགས་སུ་
གནས་འཆའ་མཁན་དང་ང་ཚོའི་མ་ཡུམ་ལ་སྲི་ཞུ་སྒྲུབ་མཁན་ཁོ་ན་ཞིག་རེདསྙམ་
པའི་རྟོག་པ་སྐྱེས།
རྒྱལ་ཁབ་ཀྱི་ནང་གི་བྱ་བ་བཀྲ་མ་ཤིས་པ་དེ་དག་མ་ཡུམ་རྒྱ་གར་ལ་དམའ་
འབེབས་བརྙས་བཅོས་སུ་འགྲོ་བཞིན་ཡོད་པ་དང་ང་ཚོའི་དུས་ཚོད་འདི་འདྲ་ཞིག་
གི་ནང་དུ་དེ་ལྟ་བུའི་མཐོང་ཆུང་བརྙས་བཅོས་ཀྱི་རིགས་ལ་སྣང་མེད་བྱས་ཏེ་བཞག་
པ་ནི། ང་ཚོ་སྐྱེས་པ་དར་མའི་རང་གཤིས་ལུས་ལ་ཚང་བའི་སྐྱེ་བོ་རྣམས་ཀྱི་ངོ་
ཚའི་གནས་བབས་ཤིག་རེད་སྙམ་པའི་རྟོག་པ་སྐྱེས་པར་བརྟེན། གྷོ་ར་ཁོ་རང་
ཉིད་ཀྱི་བསམ་བློའི་འཆར་ཚུལ་དེ་དག་ལ་ཧ་ལས་ཤིང་ཡ་མཚན་པར་གྱུར། གང་
ཡིན་ཟེར་ན། ཁོས་སྔོན་ཆད་ནམ་ཡང་རྒྱ་གར་གྱི་གནས་སྟངས་ཆ་ཚང་བ་
ཞིག་བློ་ཡུལ་དུ་མ་སོང་བའི་དུས་ཡུན་དེའི་སྔོན་ལ། རྒྱ་གར་གྱི་བུད་མེད་ཀྱི་དངོས་
ཡོད་གནས་ཚུལ་གྱི་ཕྱོགས་ལ་ངོས་འཛིན་ཆ་ཚང་བ་ཞིག་བྱེད་ཐུབ་མེད་པའི་རྒྱུ་
མཚན་གྱིས་རེད། གྷོ་ར་ཡིས་དུས་ཡུན་རིང་པོ་ཞིག་ལ་རང་གི་རྒྱལ་ཁབ་ལ་
སྲི་ཞུ་སྒྲུབ་རྒྱུའི་བསམ་བློའི་བརྒྱུད་རིམ་གྱི་གོ་རྟོགས་ཁྲོད་དུ་རྒྱ་གར་གྱི་བུད་མེད་
853-

རྣམས་ཆེས་མངོན་གསལ་དུ་མ་གྱུར་བའི་གྲིབ་གཟུགས་ཀྱི་སྣང་བརྙན་ཙམ་ཞིག་
དང་། དོན་དངོས་སུ་དགེ་མཚན་ཅི་ཡང་མེད་པའི་འཁྲུལ་སྣང་གི་རྣམ་པ་ཙམ་
ཞིག་ཏུ་ངོས་འཛིན་བྱས་པ་དེ་ཅི་འདྲའི་ལྟ་ཚུལ་ཆ་མ་ཚང་བ་ཞིག་རེད་ཨང་། དེ་
ནི་གྷོ་ར་ལ་མཚོན་ན་ཁོ་རང་གི་རྒྱབ་ཁབ་ལ་ཞབས་ཞུ་སྒྲུབ་རྒྱུའི་བསམ་ཚུལ་དེ་
ནི་སྟོབས་ཤུགས་དང་ལྡན་པ་ཞིག་ཡིན་ནའང་། དེ་ནི་ཚེ་སྲོག་གི་འཚོ་བ་ངོ་མ་
དང་རྒྱང་ཐག་རིང་བ་ལྟ་བུ་ཞིག་དང་དེ་ལ་ཤེད་ཤུགས་ཡོད་ནའང་དཔའ་དང་
བློ་ཁོག་མེད་པ་ལྟ་བུ་ཞིག་རེད།
གྷོ་ར་ཡིས་སྐད་ཅིག་གཅིག་གི་ནང་ལ་ཡང་སྐྱེས་པ་ཕོ་རྣམས་ཀྱིས་བུད་མེད་
རྣམས་ཆེས་རྒྱང་རིང་ཞིག་ཏུ་བཞག་ནས་ང་ཚོའི་མི་ཚེའི་འཚོ་གནས་ཁྲོད་ནས་ཁོང་
ཚོ་ལ་ཆེས་ས་མིག་ཆུང་ཆུང་ཞིག་མ་གཏོགས་སྤྲོད་ཀྱིན་མེད་པ་དེས་སྐྱེས་པ་ཕོ་ཡི་རང་
གཤིས་དར་མའི་ལས་ཀ་ལ་ཐབས་སྡུག་གི་བྱ་བ་དམན་ཤོས་ཤིག་འབྱུང་འཇུག་གི་
ཡོད་པའི་ངེས་ཤེས་རྙེད། དེར་བརྟེན་གྷོ་ར་ཡིས་སུའུ་ཆར་རས་ཐ་ལ། ཨོ། དེས་
ན་འདིར་ཡོང་མཁན་དེ་ཁྱོད་ཡིན་པ་འདྲ། ཞེས་བརྗོད་པའི་སྐབས་སུ་ཁོའི་སྐད་
ཆ་རྣམས་ཀྱི་ནང་དུ་ལམ་ལུགས་ལྟར་གྱི་བཟང་སྤྱོད་ཀྱི་རྣམ་པ་ཙམ་ཞིག་ཡོདཔ་ཙམ་
ཞིག་མ་ཡིན་པར་དེ་ལས་ལྷག་པའི་གོ་དོན་ཡོད་པ་ཞིག་དང༌། ཁོས་སུའུ་ཆར་རས་
ཐ་བརྒྱུད་ནས་ངེས་ཤེས་གསར་བ་ཞིག་རྙེད་ཡོད་པའི་དགའ་ཚོར་དང་ངོ་མཚར་
བའི་རྣམ་པ་གཉིས་ཀྱིས་སྣེ་དྲངས་ནས་ཡོད་པ་ཞིག་རེད།
གྷོ་ར་ལ་བཙོན་ཁང་གི་འཚོ་བ་བརྒྱུད་པའི་མྱོང་ཚོར་འོག་ནས་ལུས་ལ་ཉོབ་
མདངས་ཀྱི་རྣམ་པ་ཅུང་ཟད་ཅིག་ཕོག་ཡོད་པ་དང་། མཐོང་སྣང་ལ་ཁོའི་གཟུགས་
པོའི་འཕྲོད་བསྟེན་ལ་སྔར་ལས་ཅུང་ཟད་ཉམས་རྒྱུད་བྱུང་ཡོད་པ་ལྟ་བུ་ཞིག་རེད།
854-

གང་ཡིན་ཟེར་ན་བཙོན་ཁང་གི་བཟའ་བཏུང་རྣམས་ཁོ་ལ་དཔག་པའི་འདོད་མོས་
ཚིམས་པ་ཞིག་གཏན་ནས་མེད་པ་དང་། ཁོ་ཟླ་བ་ཧྲིལ་པོ་དེའི་རིང་དུ་བཙོན་ཁང་
དུ་གནས་པའི་སྐབས་སུ་ཁོས་དངོས་ཡོད་ལག་ལེན་གྱི་ཐོག་ནས་བཙོན་ཁང་གི་བཟའ་
བཏུང་ཡོངས་སུ་བློས་བཏང་ནས་སྨྱང་གནས་ཀྱི་འཚོ་བ་བརྟེན་ཡོད་པ་ཞིག་རེད། དེར་
བརྟེན་ཁོའི་ངོ་གདོང་ན་ཡོད་པའི་སྔོན་ཆད་ཀྱི་འོད་མདངས་ཀྱི་རྣམ་པ་དེ་ཡོངས་སུ་
ཉམས་ནས་ཤིན་ཏུ་སྐྱོ་བོ་ཆགས་ཡོད་པ་ལྟ་བུ་ཞིག་རེད། གང་ཡིན་ཟེར་ན་ཁོའི་
སྐྲ་རྣམས་ཀྱི་རྩེ་མོ་རྣམས་བྲེགས་ནས་གདོང་གི་ངོས་སུ་ཐུར་དུ་དཔྱངས་ནས་ཡོད་
པ་དེས་དེ་བས་ཀྱང་མངོན་གསལ་དོད་པོ་བྱེད་ཀྱིན་ཡོད་པ་ལྟ་བུ་ཞིག་རེད།
གྷོ་ར་གནས་སྟངས་དེ་ལྟ་བུ་ཞིག་གི་འོག་ན་ཡོད་པ་མཐོང་སྐབས་སུ། སུའུ་
ཆར་རས་ཐ་ཡི་སེམས་ཀྱི་ནང་དུ་ན་ཟུག་ཤིན་ཏུ་ཆེན་པོ་ཞིག་སྐྱེས་ནའང་། མོའི་
སེམས་ཀྱི་ནང་དུ་ཁོ་ལ་དམིགས་བསལ་གྱི་གདེང་འཇོག་བྱེད་པའི་སེམས་ཀྱི་བློ་
ངར་གསར་བ་ཞིག་སྐྱེས། མོའི་སེམས་ཀྱི་ནང་དུ་གྷོ་ར་ཡི་མདུན་དུ་མགོ་བསྒུར་
ནས་ཁོའི་རྐང་པ་གཉིས་ཀྱི་རྡུལ་སྤྱི་བོར་བླངས་ཏེ། ཁོ་ལ་གུས་འདུད་ཅིག་བྱེད་
འདོད་པའི་སྐབས་དེར། གྷོ་ར་བུད་ཤིང་དང་དུ་བ་མེད་པར་གྱེན་དུ་འབར་བཞིན་
པའི་མེ་ལྕེ་གཙང་ཞིང་ཡིད་དུ་འོང་བ་ཞིག་གི་ཁ་དོག་དང་འདྲ་བར་མོའི་ཕྱོགས
ལ་མངོན་པ་དང་། ད་དུང་དེ་དང་ཆབས་ཅིག་ཏུ་ལྷག་བསམ་མཆོག་ཏུ་དཀར་
བའི་བྱམས་བརྩེའི་རླབས་རྒྱུན་ཞིག་དང་འགྲོགས་ནས་ཡོད་པ་མཐོང་དུས། མོའི་
བྲང་གི་གཞི་ལ་ངོམ་པའི་སྙིང་གིས་འདར་ཟིག་བརྒྱབས་ཏེ། སྐད་ཆ་ཚིག་གཅིག་
ཀྱང་ངག་ནས་བཟླ་མ་ཐུབ།
ཨ་ནན་དྷ་མོ་ཡེས་ཐེངས་དང་པོ་སྐད་ཆ་ཤོད་མཁན་དེ་རེད། མོས་ད་

ཆར་ངས་ང་རང་ཉིད་ལ་བུ་མོ་ཞིག་ཡོད་ན་ཅི་འདྲའི་བདེ་སྐྱིད་ཡོད་པ་དེ་གསལ་
བོ་རྟོགས་རྒྱུའི་མཚམས་སུ་སླེབས་སོང་། ཁྱོད་རྒྱང་རིང་དུ་གནས་པའི་སྐབས
སུ། སུའུ་ཆར་རས་ཐ་ཡིས་ང་ལ་ཅི་འདྲའི་སེམས་གསོ་དང་མྱ་ངན་སངས་པའི་
སྤྲོ་བ་ཞིག་སྤེལ་ཡོད་པ་དེ་ཚུལ་ཇི་ལྟར་ངས་འགྲེལ་བཤད་རྒྱག་ཐུབ་པ་ཞིག་རེད་
དམ། ངས་མོ་ངོ་མ་ཤེས་པའི་སྔོན་ལ་ངས་ཛ་དྲག་ཆེ་བའི་དཀའ་ངལ་འདི་ལྟ་
བུ་ཞིག་གི་ངོ་གདོང་ལ་འཕྲད་ཡོང་དུས་ང་ཚོ་རླབས་ཆེན་གྱི་མི་སྣ་དང་། ཡ་རབས་
བཟང་སྤྱོད་ལྡན་པའི་སྐྱེ་བུ་མང་པོ་ཞིག་ལ་ཕན་ཚུན་ངོ་ཤེས་སུ་གྱུར་ནས་དགའ་
བོ་ཉེ་བོ་ཆགས་རྒྱུ་ཡོད་པ་དེ་ནམ་ཡང་ཤེས་མ་མྱོང་། གང་ཡིན་ཟེར་ན་ང་ཚོའི་
ངོས་ནས་དཀོན་མཆོག་གིས་ཐབས་ལམ་དང་བརྒྱུད་རིམ་མི་འདྲ་བ་དུ་མའི་འོག་
ནས་ང་ཚོའི་དཀའ་ངལ་ལ་སེམས་གསོ་གཏོང་གི་ཡོད་པའི་རྣམ་གཞག་དེ་མ་ཤེས་
པར་སེམས་པ་རང་དགར་འཁྱམ་འགྲོ་བཞིན་ཡོད་པ་རེད། སྐྱེད་མ་ཆུང་ཆུང་།
ཕལ་ཆེར་གཅིག་བྱས་ན་ཁྱོད་ཀྱི་སེམས་ལ་འཚེར་སྣང་སྐྱེ་རྒྱུ་རེད། འོན་ཀྱང་
ཁྱོད་རང་དངོས་སུ་ཡོད་པའི་སྐབས་དེར་ཁྱོད་ཀྱིས་ང་ཐབས་སྐྱོ་བོའི་གནས་སྟངས་
ཀྱི་འོག་ཏུ་ལྷུང་བའི་འདས་ཟིན་པའི་ཉི་མ་རྣམས་ཀྱི་རིང་ལ་ཅི་འདྲའི་བདེ་སྐྱིད་
ཅིག་ཁྱེར་ནས་ཡོང་ཡོད་པ་དེ་ངས་བཤད་ན་ང་ལ་འདུག་བཟོད་མི་བདེ་བ་ལྟ་བུ་
ཞིག་རེད། ཅེས་སྨྲས།
གྷོར་ཡིས་སུའུ་ཆར་རས་ཐ་ཡི་ངོ་ཚའི་གདོང་ལ་སྒམ་ནན་གྱི་བསམ་གཞིག་
འབུར་དུ་ཐོན་པའི་རྣམ་པ་ཞིག་མངོན་གྱིན་ཡོད་པ་ལ་གཅིག་བལྟས་ཤིང༌། དེ་རྗེས་
ཨ་ནན་དྷ་མོ་ཡེས་ཀྱིས་སྐད་ཆ་ལ་སྣོན་པ་ཞིག་བརྒྱབས་ཏེ་ངག་ནས། སྐྱེད་མ་མོ་
ཁྱོད་ཉིད་ཐབས་སྐྱོཔོའི་གནས་སྟངས་འོག་ཏུ་ལྷུང་བའི་ཉི་མ་དེ་དག་གི་རིང་ལ། ཁྱོད་
856-

ཀྱི་དཀའ་ངལ་ལ་ཐུན་མོང་དུ་གདོང་ལེན་བྱེད་རྒྱུའི་ཕྱོགས་ལ་ཐོན་པ་རེད། ད་ལྟ་
བདེ་སྐྱིད་ཀྱི་གནས་སུ་སླེབས་ཏེ་དགའ་ཚོར་གྱི་ཉི་མ་རྣམས་ལ་ལོངས་སུ་སྤྱོད་བཞིན་
པའི་སྐབས་སུ་མོ་ཁྱོད་ཀྱི་སྤྲོ་སྐྱིད་ཀྱི་དགའ་ཚོར་གོང་འཕེལ་དུ་གཏོང་བར་ཡོང་བ་
རེད། དེ་ལྟ་བུའི་གྲོགས་པོ་བློས་ཐུབ་རྣམས་ཀྱི་སེམས་ཁམས་དེ་གུ་ཡངས་ཤིང་ཕྱོགས་
རིས་དང་རང་དོན་གྱི་མཐའ་ལ་མ་ལྷུང་བ་ཞིག་རེད། ཅེས་བཤད།
སུའུ་ཆར་རས་ཐ་ངོ་ཚ་ཞིང་ཁ་སྐྱེངས་ནས་ཡོད་པ་མཐོང་སྐབས་བྷི་ནོ་ཡིས་
སྐད་ཤུགས་ཆེན་པོའི་སྒོ་ནས་། གཅུང་མོ། ཞེས་དང༌། ནམ་ཞིག་རྐུན་མ
ཞིག་མི་ལག་ཏུ་ཚུད་པའི་སྐབས་སུ་ཁོ་ལ་ཕྱོགས་གང་ས་ནས་ཉེས་ཆད་ཕོག་གི
ཡོད་པར་མ་ཟད། ཁོས་ཉེས་རྡུང་དེ་ངེས་པར་དུ་འཁུར་དགོས་པ་ཞིག་རེད།
དེར་བརྟེན་ད་ཆར་ཁྱོད་ཁོང་ཚོའི་དཀྱིལ་དུ་ལྷུང་ནས་ཡོད་པར་བརྟེན། ཁྱོད
ཀྱིས་ངེས་པར་དུ་མཇུག་འབྲས་དེའི་སྤྲོ་སྐྱིད་དེ་ཁོང་ཚོ་དང་ལྷན་དུ་ལོངས་སུ་སྤྱོད་
དགོས་རེད། ཁྱོད་གནས་གང་ཞིག་ཏུ་འཕུར་སྐྱོད་བྱེད་ཐུབ་རྒྱུ་རེད་དམ། ངས་
ཁྱོད་དུས་ཡུན་གང་འཚམས་ཤིག་གི་སྔོན་ནས་ངོ་ཤེས་ཀྱིན་ཡོད་པ་རེད། འོན་
ཀྱང་ངས་ཁྱོད་ལ་ནམ་ཡང་ཐེར་འདོན་མ་བྱས་པར་བསྡད་པ་ཡིན། ངས་གནས་
སྟངས་དེ་མུ་མཐུད་ནས་སྦས་གསང་བྱེད་མི་ཐུབ་པ་ཞིག་ཡིན་པ་ཤེས་ནའང་ཁུ་
སིམ་མེར་ཁ་རོག་ཏུ་བསྡད་པ་ཡིན། ཞེས་སྨྲས།
ཨ་ནན་དྷ་མོ་ཡེས་ཀྱིས་དགོད་འཛུམ་ཞིག་བྱས་ཏེ། དེ་བདེན་པ་རེད། མ་
རེད་དམ། འོན་ཀྱང་ཁྱོད་ཀྱིས་མོ་ངོ་ཤེས་པའི་ཉི་མ་དེ་ནས་བཟུང་ཁྱོད་ཀྱིས་མོ་ལ་
བསྟོད་བསྔགས་ཀྱི་གླུ་དབྱངས་བླངས་ནས་ཁྱོད་ལ་སྟངས་འཛིན་བཀག་སྡོམ་བྱེད་
རྒྱུའི་ཐབས་ལམ་གཏན་ནས་མེད་པ་ཞིག་ཏུ་གྱུར་སོང་བ་མ་རེད་དམ། ཞེས་བཤད།
-857-

བྷི་ནོ་ཡིས་སྐད་ཤུགས་ཆེན་པོ་ཞིག་བརྒྱབས་ཏེ། གཅུང་མོ། མོའི་སྐད་
ཆ་ལ་ཞིག་ཉོན་དང་། གནས་ལུགས་དང་རྒྱུ་མཚན་དེ་དག་གིས་དགེ་ཚོགས་ཀྱི་
བྱ་བ་ལ་རྗེས་སུ་ཡི་རངས་བྱེད་མཁན་དང་བཀའ་དྲིན་བསམ་ཤེས་མེད་པའི་མི་ཞིག་
མིན་པའི་ཁུངས་སྐྱེལ་གཉིས་ཀ་བྱེད་ཀྱིན་ཡོད་པ་རེད། ཅེས་བཤད།
སུའུ་ཆར་རས་ཐ་ཡིས་སྐད་ཤུགས་ཆེན་པོ་དང་བཅས། ད་ལྟ་ཁྱོད་ཀྱིས
ཁྱོད་རང་ཉིད་ལ་བསྟོད་བསྔགས་ཀྱི་གླུ་དབྱངས་ཁོ་ན་ལེན་གྱིན་འདུག ཅེས་བཤད།
བྷི་ནོ་ཡིས། འོན་ཀྱང་ཁྱོད་ཀྱིས་ང་ལ་ང་རང་ཉིད་ཀྱི་རྣམ་དཀར་གྱི་དགེ་
བ་རྣམས་གཏན་ནས་ངོ་ཤེས་འཇུག་གི་མི་འདུག ཅེས་དང༌། གལ་ཏེ་ཁྱོད་
ཀྱིས་དེ་ཚོ་གསལ་བོར་གོ་འདོད་ཡོད་ན་ཁྱོད་ངེས་པར་དུ་ངའི་ཨ་མའི་ཕྱོགས་ལ་
བཅར་དགོས་པ་དང་། ཁྱོད་ཀྱིས་སྐད་ཆ་དེ་དག་གོ་ཚེ་ཁ་ནས་ཚིག་འགག་སྟེ་
མགོ་འཐོམ་པར་མ་ཟད། ང་རང་ཉིད་ཀྱིས་ཀྱང་ནམ་ཞིག་སྐད་ཆ་དེ་ཚོ་མོའི་
ངག་ནས་གོ་བ་ཡིན་ན་ང་རང་ཉིད་ཀྱང་ཧ་ལས་ཏེ་ཧོན་འཐོར་འགྲོ་བ་ཞིག་རེད།
གལ་ཏེ་ངའི་ཨ་མས་ངའི་ལོ་རྒྱུས་ཤིག་འབྲི་རྒྱུ་ཡིན་ན་ང་གཞོན་དུས་ནས་ཤི་རྒྱུའི་
འདོད་པ་འདུག ཅེས་བཤད།
ཨ་ནན་དྷ་མོ་ཡེས་ཀྱིས་སྐད་ཤུགས་ཆེན་པོ་དང་བཅས། ཕྲུ་གུ་འདིའི
སྐད་ཆ་ལ་ཞིག་ཉོན་དང༌། ཞེས་སྨྲས།
སྐད་ཆ་འདི་དག་གི་བརྒྱུད་རིམ་ཁྲོད་ནས་སུའུ་ཆར་རས་ཐ་ཡི་ངོ་གདོང་
ན་སྨིན་པའི་ངོ་ཚ་དེ་ཡོངས་སུ་ཡལ་བར་གྱུར། སུའུ་ཆར་རས་ཐ་ཡིས་ཁོང་ཚོ་
ལ་ཐོན་མཇལ་ཞུས་ཏེ་འགྲོ་བ་ལ་ཉེ་བར་ཕྱོགས་པའི་སྐབས་སུ་ངག་ནས། བྷི་
ནོ། ཁྱོད་ང་ཚོ་ལ་ཐུག་འཕྲད་དུ་ཉི་མ་གཅིག་ལ་ཡོང་གི་མིན་ནམ། ཞེས་སྨྲས།
-858

སུའུ་ཆར་རས་ཐ་ཡིས་བྷི་ནོ་ལ་ཁོང་ཚོར་ཐུག་འཕྲད་དུ་ཡོང་རྒྱུའི་མགྲོན་
བརྡ་ཞིག་བཏང་ནའང་། མོས་གྷོ་ར་ལ་དེ་ལྟར་འབོད་སྐུལ་བྱེད་མ་ཐུབ། ཁོས་
རྒྱུ་མཚན་དེ་ག་རེ་ཡིན་པ་རྟོགས་མ་ཐུབ་པར་བརྟེན། ཁོའི་སེམས་ལ་དེ་བས་
ཀྱང་ཕོག་ཐུག་གི་རྨས་སྐྱོན་ཚབས་ཆེན་ཞིག་བཏང་། བྷི་ནོ་མི་ཚང་མ་ལ་འདྲིས་
གཤིབ་བྱེད་རྒྱུ་ལ་དཀའ་ངལ་གཏན་ནས་མེད་པ་ཞིག་ཡིན་པར་བརྟེན། ཁོ་
སྤྱི་ཚོགས་ཚང་མའི་ནང་ལ་མགྱོགས་པོར་འདྲིས་འགྲོ་མཁན་ཞིག་རེད། འོན་
ཀྱང་གྷོ་ར་དེ་ལྟར་འདྲིས་གཤིབ་བྱེད་མི་ཐུབ་མཁན་ཞིག་རེད། ཁོ་རང་ཉིད་
ཀྱིས་མི་གཞན་དང་སྤྱི་ཚོགས་ཚང་མའི་ནང་དུ་འདྲིས་གཤིབ་བྱེད་མ་ཐུབ་
ནའང་། གནད་དོན་དེའི་ཐོག་ལ་གྷོ་ར་ཡིས་སྔོན་ཆད་ནམ་ཡང་འགྱོད་སེམས་
གཏན་ནས་སྐྱེ་མྱོང་མེད་པ་ཞིག་རེད། འོན་ཀྱང་དེ་རིང་ཁོ་རང་ཉིད་ཀྱི་བསམ་
བློའི་གོ་རྟོགས་ཁྲོད་ནས་ཁོས་གཞན་ལ་འདྲིས་གཤིབ་གཏིང་ཟབ་བྱེད་མི་ཐུབ་
པ་དེ། རང་གི་ཁྱད་ཆོས་ཀྱི་ཡན་ལག་མ་ཚང་བའི་ཕམ་ཁ་ངོ་མ་ཞིག་ཡིན་
པའི་ངོས་འཛིན་གསལ་བོ་ཐོབ།། །།

ལེའུ་ང་བརྒྱད་པ།
ཨ
༄༅། །བྷི་ནོ་ཡིས་སུའུ་ཆར་རས་ཐ་ཡིས་ཁོ་ལ་མགྲོན་འབོད་བྱས་
པ་དེ། ལོ་ལི་ཏཱ་དང་ཁོ་གཉིས་ཀྱི་གཉེན་སྒྲིག་གི་སློང་ཆང་སྐོར་ལ་གྲོས་བསྡུར
ཁ་བརྡ་བྱེད་རྒྱུ་ཡིན་པ་དེ་གསལ་པོར་རྟོགས། དེ་ནི་ཁོ་ལ་མཚོན་ན་ཁོ་རང་ཉིད་
ཀྱི་ངོས་ནས་གནད་དོན་དེའི་ཐོག་ལ་མཐའ་མཇུག་གི་ཐག་གཅོད་གྲུབ་ཡོན་ནའང༌།
ད་དུང་དེའི་སྐོར་མཇུག་རྫོགས་པའི་གྲུབ་འབྲས་གང་ཡང་མངོན་དུ་གྱུར་མེད་པ་
ལྟ་བུ་ཞིག་རེད། ཇི་སྲིད་ཁོ་དུས་ཡུན་རིང་པོའི་ཁྲོད་དུ་འཚོ་བ་དེ་སྲིད་དུ་ཁོ་ལ་
ཚོགས་ཁག་གང་རུང་ཞིག་གི་ཁྲོད་ནས་ཅི་བསམ་རང་གི་འདོད་པ་ལྟར་གྱི་ཐོག་
ལ་རང་དབང་དུ་འགྲོ་རྒྱུའི་གོ་སྐབས་མེད་པ་ཞིག་རེད།
དུས་དེ་རིང་ལ་ཐུག་གི་བར་དུ་བྷི་ནོ་ཡི་སེམས་ཀྱི་བློ་འཚབ་ཆེ་ཤོས་དེ་གྷོ
ར་ལ་ལོ་ལི་ཏཱ་དང་ཁོ་གཉིས་ཀྱི་སྐོར་ཀྱི་གནས་ཚུལ་ཐམས་ཅད་ཕྱི་གསལ་ནང་
གསལ་བྱས་ཏེ་བཤད་རྒྱུའི་ཕྱོགས་ལ་ཕྱིན་ཡོད་པ་ཞིག་རེད། གང་ཡིན་ཟེར
ན་གྷོ་ར་བཟློག་ཏུ་མེད་པའི་བསམ་བློའི་ལྟ་གྲུབ་ཁ་ཤས་ཀྱི་ཕྱོགས་ལ་རང་ཚུགས་
860-

བཟུང་ནས་བསྡད་ཡོད་པར་མ་ཟད། ཁོའི་ཡིད་ཆེས་ཀྱི་གདེང་འཇོག་དེ་ཡང་
བཟློག་ཏུ་མེད་པ་ཞིག་རེད། འོན་ཀྱང་བྷི་ནོ་ཡིས་གནས་ལུགས་དེ་དག་གསལ་
བཤད་དགོས་དོན་ནི་གྷོ་ར་ཁོ་རང་ཉིད་ཀྱི་མི་ཚེའི་འཚོ་གནས་ཐོག་ལ་རོགས་སྐྱོར་
རམ་འདེགས་བྱེད་མཁན་གྱི་གྲས་གཙོ་བོ་ཞིག་ཡིན་པའི་རྒྱུ་མཚན་གྱིས་རེད།
བྷི་ནོ་དང་གྷོ་ར་གཉིས་ཀྱི་བར་ལ་གྲོགས་པོའི་འབྲེལ་ལམ་རྒྱུན་མ་ཆད་པར་ཡོང་
བ་དེ་ནི་བྷི་ནོ་ལ་རྒྱུན་ལྡན་གྱི་གོམས་གཤིས་འོག་གི་གནད་དོན་ཞིག་ཏུ་གྱུར་ཡོད་
པ་དེ་བཞིན་དུ་ཁོ་རང་ཉིད་ཀྱི་སེམས་ཁམས་སྤྲོ་བར་བྱེད་པའི་དགའ་ཚོར་ཞིག
ཏུ་ཡང་གྱུར་ཡོད་པར་མ་ཟད། གྷོ་ར་ལ་སུ་ཞིག་གིས་རྩོད་གླེང་གི་རྣམ་གྲངས་
ཅི་ཞིག་བྱས་ན་དེ་ཁོ་རང་ཉིད་ལ་དགག་སྒྲུབ་བྱེད་ཀྱིན་ཡོད་པ་ལྟ་བུ་ཞིག་རེད།
འོན་ཀྱང་ཁོ་གྱོང་གུད་ཀྱི་ཕམ་ཁ་ཞིག་གི་འོག་ཏུ་ཚུད་ནས་ཡོང་བ་དང༌། ལྷག་
པར་དུ་རང་ཉིད་ཀྱི་སེམས་ཀྱི་ཚོར་འདུ་ཐོག་མ་དེ་གནད་དོན་དེའི་ཕྱོགས་ལ་
འཁུམས་ནས་ཡོད་པ་དེ་རང་སར་ཞི་བའི་ཚེ་ན། ཁོས་གྷོ་ར་ལ་ལོ་ལི་ཏཱ་དང་ཁོ་
གཉིས་ཀྱི་བར་གྱི་འབྲེལ་ལམ་གྱི་སྐོར་ཞིབ་ཅིང་ཕྲ་པར་བརྗོད་པར་མ་ཟད། དེ་
ལ་བརྟེན་ནས་ཁོ་ལ་བཟློག་ཏུ་མེད་པའི་བློ་སྟོབས་གསར་བ་ཞིག་ཀྱང་སྐྱེས།
ནད་པ་ཞིག་བཤའ་བཅོས་མ་བྱས་པའི་སྔོན་ལ་ནད་པ་དེའི་སེམས་ལ་
འཇིགས་སྐྲག་ཅི་ཙམ་ཡོད་མེད་དེ་ལ་མཚམས་མེད་པ་ཞིག་རེད། འོན་ཀྱང་
ནམ་ཞིག་སྨན་པའི་ལག་གི་གྲི་ཆུང་གིས་བཤའ་བཅོས་བྱེད་རྒྱུའི་འགོ་བརྩམས་
པའི་ཚེ། ནད་པ་དེས་ད་དུང་རང་གི་ལུས་ལ་ངལ་དུབ་ཀྱི་ཟུག་རྔུ་དང་ན་ཚ་ཡང་
ཡོད་པ་ཤེས་བཞིན་པ་ཞིག་རེད། དོན་དངོས་པོའི་ཕྱོགས་ནས་དེ་ལ་དངོས་ཡོད་
ཀྱི་འཇིགས་ཉེན་གང་ཡང་མེད་ནའང་། ནད་པ་དེའི་བསམ་བློའི་བརྒྱུད་རིམ་
861-

ཁྲོད་དུ་དེར་ཛ་དྲག་གི་གནད་དོན་ཤིན་ཏུ་ཆེན་པོ་ཞིག་ཡོད་པ་ལྟ་བུ་མངོན་གྱིན་
ཡོད་པ་ཞིག་རེད།
ཉི་མ་འདི་དག་ལ་ཐུག་གི་བར་དུ་བྷི་ནོ་ཡིས་ཁོ་རང་ཉིད་གནད་དོན་དེའི་ཕྱོགས་
ལ་ཁྲིད་ནས་ཁོ་རང་ཉིད་ལ་ཡང་དེའི་སྐོར་ལ་དགག་སྒྲུབ་ཀྱི་རྩོད་གླེང་བྱེད་ཐུབ་མེད་
ནའང་། ད་ཆར་དགག་སྒྲུབ་ཀྱི་རྩོད་གླེང་བྱེད་རྒྱུའི་སྒོམོ་དེ་ཕྱེས་ཡོད་དུས་ཁོའི་སེམས་
ཀྱི་རྟོག་འཆར་ཁྲོད་དུ་གྷོར་ཡི་རྩོད་གླེགླང་རྣམས་ལ་ལན་རྒྱག་རྒྱུའི་གོ་རིམ་རྣམས་མུ་
མཐུད་དུ་བསམ་གཞིག་བྱས། བྷི་ནོ་ཡི་སེམས་ལ་གྷོར་ཡིས་ཕལ་ཆེར་གཅིག་བྱས་
ན་བསམ་བློའི་ལྟ་གྲུབ་ཀྱི་ལངས་ཕྱོགས་སྣ་ཚོགས་ཀྱི་ཁྲོད་ནས་ལྟ་གྲུཔ་ཁ་ཤས་བསྒྲིགས་
ཡོང་ནས་ཏན་ཏན་ཁོལ་འགལ་ཟླ་བྱེད་ངེས་པ་ཞིག་རེད་སྙམ་པའིབསམ་ཚུལ་འཁོར།
གལ་ཏེ་ཁོ་རང་ཉིད་ཀྱིས་གྷོ་ར་ལ་ཕྱི་གསལ་ནང་གསལ་བྱས་ཏེ་གནད་དོན་འདིའི་
འགོ་མཇུག་ཆ་ཚང་གི་ཐོག་ལ་དགག་སྒྲུབ་ཀྱི་རྩོད་པ་ཞིག་བྱེད་ཐུབ་པ་ཡིན་ན། དེ་
རྗེས་ཁོ་ལ་ཕལ་ཆེར་གཅིག་བྱས་ན་སེམས་ཀྱི་ངར་ཤ་བསྐྱེད་ནས་ཚོར་བ་ཁྱད་པར
བ་ཞིག་སྐྱེ་སྲིད་ནའང་། མཐའ་མཇུག་ཏུ་ཁོ་ཏན་ཏན་ཐག་གཅོད་ཀྱི་གནས་སྟངས་
ཤིག་གི་ཐོག་ལ་ངེས་པར་དུ་སླེབ་དགོས་པ་ཞིག་རེད། འོན་ཀྱང་བྷི་ནོ་ཡིས་གྷོ་ར་ཡིས་
གནད་དོན་དེ་དག་གི་ཐོག་ལ་གྲོས་བསྡུར་བྱས་ཏེ་མཇུག་སྒྲིལ་བྱེད་རྒྱུ་མིན་པ་གསལ་
པོ་ཤེས་ཀྱིན་ཡོད་པ་དེས་བྷི་ནོ་ལ་དེ་བས་ཀྱང་ཁོང་ཁྲོ་དྲག་ཏུ་ལང་བཅུག ཁོའི་སེམས་
ལ་གྷོར་པིས་གནད་དོན་དེ་ཤེས་ཀྱང་ཐུབ་ཀྱིན་མི་འདུག་ལ་དེའི་སྐོར་ལ་གསལ་བཤད་
ཀྱང་བྱེད་ཀྱིན་མི་འདུག ཁོས་དཀའ་ངལ་གང་ཡང་མེད་པར་སྟབས་བདེ་བོ་བྱས་
ཏེ་དྲག་སྤྱོད་བེད་སྤྱོད་བཏང་ནས་མཇུག་སྒྲིལ་བྱེད་འདོད་ཡོད་པ་རེད། དྲག་སྤྱོད།
ངས་ག་རེ་བྱས་ནས་དྲག་སྤྱོད་ཀྱི་མདུན་ལ་མགོ་བོ་བསྒུར་ནས་གུས་འདུད་བྱེད་དགོས་
-862-

རེད་དམ། གང་ལྟར་གནས་ཚུལ་ཅི་ཞིག་འབྱུང་བལྟ་ཆོག་གི་རེད། ང་དུས་རྟག་
ཏུ་དྲང་བདེན་ཀྱི་ཕྱོགས་ལ་ལང་གི་ཡིན། ཞེས་བརྗོད་ཅིང༌། ཁོས་ངག་ནས་དྲང་
བདེན་ཞེས་པའི་ཚིག་འབྲུ་གཉིས་པོ་ཤབ་ཤབ་ཏུ་སྨྲས་པ་དང་ཆབས་ཅིག་ཚིག་འབྲུ་
དེ་དག་གིས་ཕར་བལྟས་ན། ཁོའི་སེམས་ཀྱི་ཚེ་སྲོག་ལ་དམ་འཁྱུད་བྱེད་ཀྱིན་ཡོད་
པ་དང་། དེ་ནི་ཕྱི་རོལ་གྱི་དངོས་པོ་ཙམ་ཞིག་མ་ཡིན་པར་ནང་ཚེ་སྲོག་གི་དབུས་
སུ་གསོན་པོར་འཚོ་གནས་བྱས་ཏེ་ཡོད་པའི་དངོས་པོ་ཞིག་དང་མཚུངས་པ་ཞིག་རེད།
གལ་ཏེ་བྱུང་ན་གྷོ་ར་ཡི་ཁ་གཏད་ཀྱི་ལངས་ཕྱོགས་ཤིག་འཛིན་རྒྱུ་ལ་སྡེ་
ཁག་སྟོབས་ཤུགས་ལྡན་པ་ཞིག་དང་ལྷན་དུ་དཔུང་གྲོགས་ངེས་པར་དུ་བསྒྲིག་
དགོས་པ་ཞིག་རེད། དེར་བརྟེན་བྷི་ནོ་ཡིས་དྲང་བདེན་དེ་རང་གི་རྒྱབ་བཅོལ་
གྱི་གཞི་རྩ་རུ་བཟུང་ནས་ངག་ནས་ཡང་ནས་ཡང་དུ དྲང་བདེན། དྲང་
བདེན། ཞེས་པའི་ཚིག་གཉིས་རྗེས་ཟློས་བྱས། དོན་དངོས་པོའི་ཕྱོགས་ནས་
ཀྱང་ཁོ་རང་ཉིད་ཀྱིས་དྲང་བདེན་ལ་སྐྱབས་བཅོལ་བཞིན་ཡོད་པ་ཁོ་རང་ཉིད་
ཀྱིས་ཤེས་པ་ལ་བརྟེན་ནས་ཁོའི་སེམས་ལ་རང་ཉིད་ཀྱིས་རང་ཉིད་ལ་ཆ་འཇོག་
གདེང་སྤོབས་སྐྱེ་བའི་ཚོར་འདུ་མངོན་པར་གཡོ་བའི་འགོ་བརྩམས།
ནམ་ཞིག་ཁོ་སུའུ་ཆར་རས་ཐ་ཡི་ཁང་པ་རུ་འགྲོ་རྒྱུའི་འགོ་བཙུགས་སྐབས།
ཁོས་རང་ཉིད་ཀྱི་མགོ་བོ་གྱེན་དུ་བགྲེངས་པ་དང་མཉམ་དུ་གོམ་འགྲོས་བླངས་ནས་
དེར་ཕྱིན། བྷི་ནོ་ཁོ་རང་ཉིད་དྲང་བདེན་ལ་དང་བའི་དབང་གིས་དེ་ལ་ཡིད་སེམས་
གཏད་པའམ། ཡང་ན་ཁོ་རང་ཉིད་ཀྱི་སེམས་ཀྱི་ཚོར་འདུ་དེ་དོན་གཞན་ཞིག་གི་
ཕྱོགས་ལ་ཕྱིན་ནས་ཡོད་པ་གང་ཡིན་གྱི་ཐོག་ལ་ཁོ་རང་ཉིད་ལ་ཡང་གདེང་ཚོད་བརྟན་
པོ་ཞིག་མེད་པར་བརྟེན། ཁོས་གནད་དོན་དེའི་དོགས་གཞིའི་མཐའ་གཅོད་མ་ཐུབ།
-863-

ནམ་ཞིག་ཁོ་སུའུ་ཆར་རས་ཐ་ཡི་ཁང་པ་རུ་འབྱོར་སྐབས། ཧ་རེ་མོ་ཧེས་
ནེས་བཟའ་བཏུང་གི་གཡོས་སྦྱོར་ལ་བྲེལ་ཚུབ་ཀྱི་ངང་དུ་གནས་ཤིང་། བྷི་ནོ་
སྒོ་འགྲམ་དུ་ཡར་ལངས་ནས་མོ་ལ་ཉིན་གུང་གི་བཟའ་བཏུང་བྲམ་ཟེ་ཡི་བུ་ཞིག་
ལ་འཚམས་ཤིང་རན་པ་ཞིག་གྲ་སྒྲིག་བྱེད་རྒྱུའི་བཀོད་མངགས་བྱས་ཏེ་དེ་རྗེས་
ཡར་ཐོག་ཁང་དུ་ཕྱིན།
སྐབས་དེར་སུའུ་ཆར་རས་ཐ་ཚེམ་དྲུབ་ཀྱི་བྱ་བ་ཞིག་ལ་རོལ་བཞིན་ཡོད་པ་
དང་། མོའི་མིག་གཉིས་ཀ་ཚེམ་དྲུབ་ཀྱི་དངོས་པོ་དེ་ལས་ཡར་བླངས་པའི་ངང་དུ
གློ་བུར་དུ་མོ་རང་ཉིད་ཀྱི་བསམ་བློའི་ཁྲོད་དུ་ཡོད་པའིབརྗོད་གཞི་དེའི་འགོ་བཙུགས་
ནས། བྷི་ནོ་བྷ་བྷུ། འདིར་ལྟོས་དང་། གཞི་གང་ཞིག་ཏུ་ནང་གི་འགལ་རྐྱེན་བར་
ཆད་ཅིག་མེད་པ་ཡིན་ན། ང་ཚོས་ངེས་པར་དུ་དེའི་ལྡོག་ཕྱོགས་ཀྱི་འགལ་ཟླ་ལ་
གདེང་འཇོག་བསམ་ཤེས་བྱེད་དགོས་པ་ཞིག་མ་རེད། གང་ཡིན་ཟེར་ན། དེ་ནི་
ཕྱི་རོལ་གྱི་རྣམ་པ་འབའ་ཞིག་ཙམ་མ་རེད་དམ། ཞེས་སྨྲས།
ནམ་ཞིག་བྷི་ནོ་ཡིས་གྷོ་ར་དང་མཉམ་དུ་དགག་སྒྲུབ་ཀྱི་རྩོད་གླེང་བྱས་པའི་
སྐབས་སུ། ཁོས་ལངས་ཕྱོགས་ཀྱི་ལྡོག་ཕྱོགས་ནས་ལངས་ཏེ་རྩོད་པ་བརྒྱབས།
ད་ཆར་སྐྱེ་བོ་སུ་ཞིག་གིས་ཁོ་ལ་གྷོ་ར་དང་ལངས་ཕྱོགས་མི་མཐུན་པའི་བསམ་
བློའི་ལྟ་གྲུབ་ཅིག་ཡོད་མེད་ཀྱི་ཚོད་དཔག་ཚུལ་ཇི་ལྟར་བྱེད་ཐུབ་པ་ཞིག་རེད་དམ།
བྷིནོ་ཡིས་འོན་ཀྱང་ཁྱོད་རང་གིས་ཕྱི་རོལ་གྱི་རྣམ་པའི་འགལ་རྐྱེན་ཅུང་ཟད་བསླང་
ཡོང་གི་མི་འདུག་གམ། ཞེས་འདྲི་རྩད་བྱས།
སུའུ་ཆར་རས་ཐ་ཡིས་། བྷི་ནོ་བྷ་བྷུ། ངས་དེ་ལྟར་བྱས་པ་དེ་ལ་རྒྱུ་མཚན་
ཞིག་ཡོད་པ་རེད། ང་ཚོའི་འགལ་རྐྱེན་དེ་དག་ཕྱི་རོལ་གྱི་བར་ཆད་ཁོ་ན་ཙམ་ཞིག་
864.

མ་རེད། གང་ཡིན་ཟེར་ན། ང་ཚོའི་སྤྱི་ཚོགས་དེ་ཆོས་ལུགས་ཀྱི་གནད་དོན་
གལ་ཆེན་རྣམས་གཞི་རྩ་ལ་བཞག་ནས་བཙུགས་ཡོད་པ་རེད། དེ་འདྲ་ཡིན་དུས་
ཁྱོད་གང་དུ་གཏོགས་པའི་ཚོགས་ཁག་དེ་སྤྱི་ཚོགས་ཀྱི་འཆིང་ཐག་རྣམས་ཀྱིས་ཡོངས་
སུ་བསྐོར་ནས་མཐའ་བཅིངས་ཡོད་པ་ཞིག་རེད། རྒྱུ་མཚན་དེ་ལ་བརྟེན་གལ་ཏེ་
ལོ་ལི་ཏཱ་ཡིས་མོ་རང་ཉིད་ཀྱི་སྤྱི་ཚོགས་བློས་བཏང་བ་ཡིན་ན། དེ་ནི་མོ་ལ་ཆེས་ཛ་
དྲག་གི་གནད་དོན་ཞིག་ཏུ་འགྱུར་ངེས་པ་ཞིག་རེད། དེ་ལྟ་ནའང་ཁྱོད་ལ་མཚོན་
ན་ཁྱོད་ཀྱིས་རང་གི་སྤྱི་ཚོགས་བློས་བཏང་བ་ཡིན་ནའང་། ཁྱོད་ལ་དེ་ཙམ་གྱི་གྱོང་
གུད་ཆེན་པོ་ཞིག་གཏན་ནས་ཕོག་མི་སྲིད་པ་ཞིག་རེད། ཅེས་བཤད།
དེ་རྗེས་ཁོ་གཉིས་ཀྱི་བར་གྱི་བགྲོ་གླིང་གི་སྐད་ཆ་དེ་གང་ཟག་བྱེ་བྲག་པ་ཞིག་
གི་ཆོས་ལུགས་གྲུབ་མཐའ་དེ་སྤྱི་ཚོགས་ཤིག་གི་དཀའ་རྙོག་གི་ནང་དུ་ཚུད་ཀྱིན་
ཡོད་དམ་མེད་ཀྱི་ཐོག་ལ་ཕྱིན། དེ་ལྟར་ཁོ་གཉིས་ཀྱིས་བགྲོ་གླེང་གི་རྒྱུན་སྲིང་
བཞིན་པའི་སྐབས་དེར་སཱ་ཏི་ཤ་ཡིས་ལག་ཏུ་གསར་ཤོག་ཅིག་དང་ཡི་གེ་ཞིག་
བཟུང་ནས་ཁང་མིག་དེར་སླེབས། བྷི་ནོ་དེར་ཡོད་པ་མཐོང་ཚེ་སཱ་ཏི་ཤ་ལ་ཚོར་
བའི་སྤྲོ་ཤུགས་ཆེན་པོ་ཞིག་རྒྱས་པ་དང་ཆབས་ཅིག་ཁོའི་སེམས་ལ་ཐབས་ཤེས་
གང་རུང་ཞིག་བརྒྱད་དེ་དེ་རིང་གི་གཟའ་པ་སངས་དེ་གཟའ་ཉི་མ་ཡི་ངོ་བོ་ཞིག་
ཏུ་བསྒྱུར་ཐུབ་རྒྱུའི་གོ་སྐབས་ཤིག་ལྡན་ན་སྙམ་པའི་འདོད་མོས་སྐྱེས། དུས་ཡུན་
ཅུང་ཙམ་ཞིག་ཕྱིན་རྗེས་སཱ་ཏི་ཤ་དང་ཁོའི་གྲོགས་པོ་གཉིས་ཀྱིས་དགའ་དགའ་
སྤྲོ་སྤྲོའི་ངང་ནས་ལྷན་ཅིག་ཏུ་ཁ་བརྡ་བྱས་ཤིང༌། སྐབས་དེར་སུའུ་ཆར་རས་
ཐ་ཡིས་གསར་ཤོག་དེ་དང་ལྷན་ཅིག་ཏུ་བསྡེབས་ནས་ཡོད་པའི་ཡི་གེ་གཉིས་ཀློག་
རྒྱུའི་འགོ་བཙུགས།

ཡི་གེ་དེ་ནི་ལོ་ལི་ཏཱ་ཡིས་བསྐུར་བ་ཞིག་རེད། བྷ་རཱ་མོ་ཡི་གསར་ཤོག་
དེའི་ནང་དུ་གསར་འགྱུར་གྱི་དོན་ཚན་གསར་པ་ཞིག་ཡོད་པ་དང་། དེ་ནི་རྩོད་མེད་
ཡོངས་གྲགས་ཀྱི་བྷ་རཱ་མོ་ཡི་ཁྱིམ་རྒྱུད་ཅིག་གི་ནང་དུ་ཧིན་དྷུལ་ཞིག་དང་ལྷན་དུ་གཉེན་
སྒྲིག་བྱེད་རྒྱུའི་ཐོག་ལ་སེམས་འཚབ་དངངས་སྐྲག་ལང་གི་ཡོད་ནའང་། ཉེན་ཁ་
ཆེ་བའི་ཛ་དྲག་གི་གནད་དོན་དེ་གཞོན་སྐྱེས་ཤིག་གི་བློ་ལ་འདོད་མོས་མ་བྱུང་བའི་
རྒྱུ་མཚན་ལ་བརྟེན་ནས་ཡོལ་ཟིན་པའི་སྐོར་བཤད་ཡོད་པ་ཞིག་རེད།
རྩོམ་ཡིག་དེའི་བརྗོད་གཞིའི་གནས་ཚུལ་དང་སྦྲེལ་ནས་དེའི་ནང་དུ་མུ་
མཐུད་དུ་བྷ་རཱ་མོ་ཡི་ཁྱིམ་རྒྱུད་ཅིག་གི་ཡ་ང་བའི་གནས་སྟངས་ཐབས་སྐྱོ་བོ་དང༌།
ཧིན་དྷུ་པ་གཞོན་སྐྱེས་རང་གི་ལྟ་གྲུབ་ལ་ཡིད་ཆེས་གདེང་འཇོག་མཐོ་བའི་མི་ཞིག་
གཉིས་གཤིབ་བསྡུར་བྱས་ཡོད་པ་དང་། དེ་གཉིས་ཀྱི་བར་གྱི་གཤིབ་བསྡུར་
དེ་ཕྱོགས་གང་ནས་བལྟས་ཀྱང་བྷ་རཱ་མོ་ཡི་ཁྱིམ་རྒྱད་དེ་ལ་བསམ་ཤེས་དང་མཐུན་
འགྱུར་གྱི་གྲོགས་དན་མེད་པ་ཞིག་རེད།
སུའུ་ཆར་རས་ཐ་ཡི་ནང་བསམ་བློའི་ཁྲོད་དུ་སྐྱེ་བོ་གཞན་རྣམས་ཀྱིས་ག་
རེ་བཤད་ན་མ་བཤད་ནའང་དེ་ལ་གནད་འགག་གང་ཡང་མི་འདུག གང་ལྟར་
ལོ་ལི་ཏྭ་དང་བྷི་ནོ་གཉིས་ཀྱི་གཉེན་སྒྲིག་དེ་ངེས་པར་དུ་འབྱུང་བར་བྱེད་དགོས་
སྙམ་པའི་བསམ་བློ་འཁོར། འོན་ཀྱང་མོས་གཞོན་སྐྱེས་འདི་དང་ལྷན་དུ་རྩོད་
གླེང་དགག་སྒྲུབ་བྱས་ཏེ་རྒྱལ་ཁ་འཐོབ་པར་བྱེད་རྒྱུ་དེ་གཏན་ནས་མི་ཡོང་བ་ཞིག་
ཡིན་པ་ཤེས་པར་བརྟེན། མོས་ལོ་ལི་ཏྭ་ལ་བྷི་ནོ་མོའི་ཁང་པ་རུ་ཡོད་པའི་སྐོར་
གང་ཡང་མ་བརྗོད་པར། ད་ལྟ་རང་མོ་ལ་ཐུག་འཕྲད་བྱེད་དུ་ཡོང་རོགས་ཞེས་
འཁོད་པའི་ཡི་གེ་ཞིག་བཏང་།
866-

ལོ་ཐོའི་ནང་དུ་གཟའ་པ་སངས་དེ་གཟའ་ཉི་མ་རུ་སྒྱུར་བར་བྱེད་པའི་གོ་
སྐབས་ཤིག་མེད་པ་ཡིན་དུས། སཱ་ཏི་ཤ་སློབ་གྲྭ་ལ་འགྲོ་རྒྱུའི་གྲ་སྒྲིག་གི་ཕྱོགས་
ལ་ཉེ་བར་རྩོམ་པའི་སྟ་གོན་བྱས་ཤིང་། སུའུ་ཆར་རས་ཐ་ཡང་ཡར་ལངས་ཏེ་
བྷི་ནོ་ལ་མོ་ལ་འཁྱུག་ཙམ་ཞིག་གི་རིང་དུ་དགོངས་པ་གནང་རོགས། ཞེས་བརྗོད་
པ་དང་ལྷན་དུ་གཟུགས་པོཁྲུས་བཤལ་བྱེད་དུ་ཕྱིན།
ནམ་ཞིག་གོ་བསྡུར་གླེང་མོལ་གྱི་དྲོད་ངར་དེ་མར་ཞི་འཇམ་ལྷིང་འཇགས་
སུ་ཕྱིན་པའི་རྗེས་ལ་བྷི་ནོ་རང་གི་གཞོན་སྐྱེས་དར་མའི་ནང་གི་སེམས་ཁམས་དྭངས་
མའི་སྙིང་སྟོབས་ལ་བློ་ངར་སྐྱེ་བཞིན་དུ་ཁང་མིག་དེའི་ནང་དུ་ཁེར་རྐྱང་དུ་གཅིག་
པུར་ལུས། དེ་ནི་ཧ་ལམ་ཆུ་ཚོད་དགུ་པ་ལ་ཉེ་བའི་སྐབས་ཤིག་ལ་སྲང་ལམ་དཀྱིལ་
དུ་ཕར་འགྲོ་ཚུར་འོང་བྱེད་མཁན་གྱི་མི་ཁ་ཤས་འགྲོ་བཞིན་ཡོད་པའི་དུས་སྐབས་
ཤིག་རེད། སུའུ་ཆར་རས་ཐ་ཡི་མདུན་ཅོག་སྟེང་དུ་ཡོད་པའི་ཆུ་ཚོད་ཆུང་ཆུང་
དེའི་སྐར་མདའ་ཡི་ཏིང་སྒྲ་དེ་ལྷིང་འཇགས་ཀྱི་གསང་རྒྱ་དཀྲོག་པའི་བྱེད་པོ་ཁོ་
ན་དང༌། ལྷིང་འཇགས་ཀྱི་གསང་རྒྱ་འོག་ཏུ་གནས་པའི་ཁང་མིག་དེའི་བླ་མེད་
ཀྱི་ཚེ་སྲོག་གི་སེམས་ཁམས་དྭངས་མས་རང་ཉིད་ཀྱི་ཤུགས་རྐྱེན་བརྒྱུད་ནས་བྷི་
ནོ་ཡི་སེམས་ལ་འགུལ་སྐྱོད་ཐེབ་པར་བྱེད་པའི་འབད་བརྩོན་བྱེད་རྒྱུའི་འགོ
བརྩམས། དེ་ནི་ཕར་བལྟས་ན་ཁང་མིག་དེའི་ནང་དུ་ཡོད་པའིནང་ཆས་ཀྱི་དངོས་
པོ་ཐམས་ཅད་གློ་བུར་དུ་ཁོ་ལ་ཞིབ་ཅིང་ཕྲ་བའི་སྒོ་ནས་མངོན་གསལ་དུ་གྱུར་བ་
ལྟ་བུ་ཞིག་རེད། དེ་ནི་བཀོད་པ་ལེགས་ཤིང་ངོས་གཙང་བའི་མོའི་མདུན་ཅོག་
དང་། འཚེམ་དྲུབ་ཀྱིས་རྣམ་པར་བརྒྱན་པའི་རྐུབ་བཀྱག་རྣམས་ཀྱི་གཡོག་ཁེབས་
དང་། རྐུབ་བཀྱག་རྣམས་ཀྱི་འོག་ཏུ་བཏིངས་བའི་ཤ་བའི་རི་མོ་ཅན་གྱི་ས་གདན་
867-

དང་། རྩིག་གྱང་གི་ངོས་སུ་བཤམས་པའི་འདྲ་པར་གཉིས་སམ་གསུམ་པོ་དེ་
དང་། དཔེ་ཁྲི་ཆུང་ཆུང་ཞིག་གི་སྟེང་དུ་རས་དམར་པོས་མཐའ་མཚམས་བཅད་
པའི་ཁྲོད་དུ་གྲལ་བསྟར་བསྒྲིགས་པའི་དཔེ་ཆ་ལ་སོགས་པ་སྟེ། ཁང་མིག་དེར་
འཁོད་པའི་དངོས་པོ་ཐམས་ཅད་ཁོའི་སེམས་ཀྱི་ཁྲོད་དུ་དང་བ་འདྲེན་པའི་གནས་
ཤིག་ཏུ་གྱུར་ཏེ། ཁོའི་སེམས་ལ་གཡོ་འགུལ་ཤུགས་ཆེན་པོ་ཞིག་ཐེབས།
དེ་ནི་གསང་བ་ལྐོག་ཏུ་གྱུར་བའི་དངོས་པོ་ལྟ་ན་སྡུག་པ་ཞིག་ཁང་མིག་དེའི་
ནང་ལོགས་སུ་གཞི་གཅིག་ཏུབསྒྲིལ་ནས་ཡོད་པ་ལྟ་བུ་ཞིག་དང་།ཉིན་དཀྱིལ་དེར་
མཛའ་སེམས་ཀྱི་དང་བ་མ་མི་ལྷོད་པའི་གྲོགས་པོ་ཁོ་གཉིས་ཀྱི་བར་ལ་ཞི་འཇམ་གྱི་
གྲོས་མོལ་གཏམ་གླེང་བྱུང་བའི་སེམས་ཀྱི་དྲན་ཤེས་དེ་ད་ལྟ་ཡང་ལྐོག་ཏུ་གྱུར་བར་
མ་ཟད། དེའི་ཁྲོད་དུ་ངོ་ཚ་དང་མིག་སྔའི་གོ་དོན་ཁྱད་པར་བ་ཞིག་ཡོད་པ་ལྟ་བུ་
ཞིག་ཏུ་གྱུར། བྷི་ནི་ཡིས་གནས་གང་ཞིག་ནས་ཚུལ་ཇི་ལྟར་ཁོང་ཚོས་ཕན་ཚུན
སྐད་ཆ་བཤད་པའི་སྐོར་ལ་བསམ་གཞིག་བྱེད་རྒྱུའི་འབད་བརྩོན་བྱས་པ་དང་ཆབས་
ཅིག་ཕེ་རེ་ཤུ་བྷ་བྷུ་ཡིས་ནམ་ཞིག་ཁུངས་སྐྱེལ་བྱས་ཏེ། ཁོ་ལ་ངས་སུའུ་ཆར་རས་
ཐ་ཡི་ས་ནས་ལོ་ལི་ཏཱ་ཁྱོད་ལ་མི་འཐད་པ་མེད་པའི་སྐོར་གོ་སོང་། ཞེས་བརྗོད་པའི་
གསང་གཏམ་དེ་དག་གི་ཕྱོགས་ལ་བསམ་བློའི་ཁ་ཕྱོགས་ཀྱི་འཆར་སྒོ་སྣ་ཚོགས་ཀྱི་
འཕྲོ་འདུ་གཡོ་བའི་འགོ་བརྩམས། དེ་ལྟ་བུའི་གསལ་བཤད་དང་འགྲེལ་བཤད་
རྒྱག་དཀའ་བའི་བསམ་བློའི་རྒྱུ་ཕྱོགས་དེ་ནི་འཆར་ཡན་དུ་རང་དགར་སྤྱོད་པའི་
སྙན་ངག་པ་ཞིག་གི་ངག་གི་འགྲོས་དང་མཐུན་པར་བྷི་ནོ་ཡི་སེམས་ཀྱི་རྒྱུབ་དངབསྟུན་
ནས་རྒྱུན་མ་ཆད་པར་གཙང་པོའི་ཆུ་བཞིན་འབབ་ཀྱིན་ཡོད་པ་དང་། ཤིན་ཏུ་ལྐོག་
ཏུ་གྱུར་བའི་ཁོའི་ཚེ་སྲོག་གི་རྣམ་པར་ཤེས་པའི་ཁྲོད་དུ་ངག་གི་གདངས་སུ་མ་འཕོས་
-868-

པའི་དོན་རྐྱེན་ཞིག་དང་། བརྗོད་དུ་མེད་པའི་ཚོར་འདུ་སྣ་ཚོགས་ཤིག་གཡོ་བཞིན་
ཡོད་པར་མ་ཟད། དེ་ནི་སྙན་ངག་པ་ཞིག་གམ། ཡང་ན་སྒྱུ་རྩལ་པ་ཞིག་གང་
ཡང་མ་ཡིན་པར་བརྟེན། བྷི་ནོ་ཡི་སེམས་ཀྱི་ཁྲོད་དུ་ངལ་གསོ་མེད་པའི་ཚོར་འདུ་
སྣ་ཚོགས་གཡོ་རྒྱུའི་འགོ་བཙུགས། ཁོའི་སེམས་ལ་ཁོ་རང་ཉིད་ཀྱིས་དེའི་ཕྱོགས་
ལ་གལ་ཏེ་བྱ་བ་ཞིག་བསྒྲུབ་ཐུབ་ན། ཏན་ཏན་གནས་ཚུལ་ཐམས་ཅད་རྒྱུ་མཚན་
ལྡན་པ་ལྟ་བུ་ཞིག་ཏུ་འགྱུར་ངེས་པ་ཞིག་རེད་སྙམ་ནའང་། བྱ་བ་དེར་དངོས་སུ་
ཞུགས་པའི་ཐབས་ལམ་དེ་ཕར་བལྟས་ན་ཁོའི་འཇོན་ཐང་ལས་བརྒལ་བ་ལྟ་བུ་ཞིག
དང་། དེ་ནི་མཐོང་སྣང་ལ་ཁོའི་རྒྱང་ཐག་ཉེ་ས་ན་གནས་པའི་སྒྲིབ་གཡོགས་ཀྱི་
སེང་རས་ཤིག་ཁོ་ལས་ཆེས་རྒྱང་རིང་ས་ཞིག་ཏུ་ལོགས་སུ་བཀར་བ་ལྟ་བུ་ཞིག་ཏུ་
གྱུར་ནའང་། ཁོ་ལ་དེ་ལྟ་བུའི་སྒྲིབ་གཡོགས་ཀྱི་སེང་རས་དེ་གཤགས་ནས་དུམ་
བུར་གཏོང་རྒྱུའི་སྟོབས་ཤུགས་མེད་པ་ཞིག་རེད།
ཧ་རེས་མོ་ཧེས་ནེས། ཁང་མིག་དེར་ཡོང་ནས་བྷི་ནོ་ལ་ངལ་གསོའི་ཞལ་
ཏོག་ཅི་དགོས་ཀྱི་སྐད་ཆ་དྲིས་པ་དང་། བྷི་ནོ་ཡིས་མོ་ལ་གང་ཡང་མི་དགོས་
པའི་ལན་བརྒྱབས་པའི་ཚེ། མོ་དེར་ཡོང་ནས་མར་བསྡད། ཇི་སྲིད་ཧ་རེས་
མོ་ཧེས་ནེས་ཕེ་རེ་ཤུ་བྷ་བྷུ་ཡི་ཁང་པ་རུ་བསྡད་ཡོད་པ་དེའི་རིང་ལ་བྷི་ནོ་མོའི་བློ་
ངོར་ཤིན་ཏུ་འགྲོ་བཞིན་ཡོད་ནའང་། མོ་སུའུ་ཆར་རས་ཐ་ཡི་ཁྱིམ་དུ་སླེབས་
པའི་ཉི་མ་དེ་ནས་བཟུང་ཕྱི་ལོགས་ཀྱི་མགྲོན་པོ་ཚང་མ་མོའི་སྣང་བར་མི་འགྲོ་བའི་
ཞེན་པ་ལོག་པའི་གཞི་ཤ་སྟག་ཏུ་གྱར། མོའི་མཐའ་མཇུག་གི་སྡོམ་ཚིག་ཁྲོད་
དུ་སུའུ་ཆར་རས་ཐ་ཡི་ད་ལྟའི་དུས་ཚོད་དེ་སྤྱི་ཚོགས་ཀྱི་ཀུན་སྤྱོད་ཁྲོད་དུ་མངོན་
མེད་དུ་འདའ་བཞིན་ཡོད་པའི་གནད་དོན་དེ་ཚང་མ་མོའི་གྲོགས་པོ་རྣམས་ཀྱི་
-869-

ནོར་འཁྲུལ་དང་། འགལ་འཛོལ་གྱི་ཤུགས་རྐྱེན་འོག་ནས་བྱུང་བ་ཡིན་པའི་
ཐག་གཅོད་བྱེད་རྒྱུའི་ཐོག་ལ་སླེབས་པ་དང་། མོས་བྷི་ནོ་བྷ་རཱ་མོ་ཞིག་མིན་པར་
མ་ཟད། ཧིན་དྷུ་པའི་ལམ་ལུགས་གོམས་སྲོལ་སོགས་ལ་ཡང་བཀག་རྒྱ་དམ་
པོ་ཡོད་པའི་མི་ཞིག་མིན་པ་ཧ་ཅང་གསལ་པོ་ཤེས་ཀྱིན་ཡོད་ནའང་། དེང་སང་
མོ་རང་ཉིད་ཀྱི་དཀོན་མཆོག་ལ་མཆོད་པ་ཕུལ་བའི་བྱིན་རླབས་ཅན་གྱི་ཞལ་ཟས་
རྣམས་དང་ལྷན་དུ་ལོངས་སུ་སྤྱོད་རྒྱུའི་ཐོག་ལ་བྲམ་ཟེ་ཡི་བུ་འདི་ལ་ཡང་མགྲོན་
འབོད་ཀྱི་གོ་སྐབས་སྟེར་རྒྱུའི་འདོད་པ་ཆེས་ཆེར་མེད་པར་གྱུར།
དེ་རིང་མོས་བྷི་ནོ་དང་ལྷན་དུ་ཁ་བརྡ་ལབ་གླེང་བྱས་པའི་བརྒྱུད་རིམ་ཁྲོད་
དུ་མོས་བྷི་ནོ་ལ། རེད། ངའི་བུ། ཁྱོད་རང་བྲམ་ཟེ་ཡི་བུ་རེད། ཡིན་ནའང་
དེ་རིང་དགོང་མོའི་དཀོན་མཆོག་གི་ཞལ་འདོན་གསོལ་འདེབས་བྱེད་རྒྱུ་ལ་ཁྱོད་
ཀྱིས་ངོས་ལེན་མ་བྱས་པ་དེ་འདྲ་བྱེད་རྒྱུ་རེད་དམ། ཞེས་དྲིས།
བྷི་ནོ་ཡིས། རང་གནོང་ངོས་ལེན་གྱི་སྒོ་ནས། ཨ་ནེ། ངས་སློབ་སྦྱོང་
མང་པོ་ཞིག་ཉིན་དང་མཚན་བྱས་ཏེ་བློ་ཐོག་ནས་སྐྱོར་སྦྱང་འཛིན་གསུམ་བྱས་ནས།
ད་ཆར་ངས་དགོང་མོའི་ཞལ་འདོན་དེ་ཚོ་ཚང་མ་བརྗེད་ཚར་འདུག ཅེས་བཤད།
ཧ་རེས་མོ་ཧེས་ཞེས་ཀྱིས། ཕེ་རེ་ཤུ་བྷ་བྷུ་ཡིས་ཀྱང་སློབ་སྦྱོང་རླབས་ཆེན་པོ
ཞིག་བྱས་ཡོད་པ་རེད། འོན་ཀྱང་ཁོས་རང་ཉིད་ཀྱི་ཆོས་ལུགས་གྲུབ་མཐའ་གཞིར་
བཟུང་ནས་འཆར་ཅན་དུ་ཞོགས་པ་སྔ་པོ་དང་། དགོང་དྲོ་གཉིས་ཀ་ལ་རང་གི
ཆོས་ལུགས་ལ་བརྩི་འཇོག་དང་སྲུང་བརྩི་བྱེད་ཀྱིན་འདུག ཅེས་ལན་བརྒྱབས།
བྷི་ནོ་ཡིས་མོ་ལ་ནང་ཚགས་ཀྱི་ཚུལ་དུ། ཨ་ནེ། ཡིན་ནའང་དཔེ་ཆ་ཁ་
ཤས་བློ་འཛིན་སྐྱོར་སྦྱང་བྱས་པ་ཁོ་ན་ཙམ་ཞིག་གིས་ཁོ་ནང་བཞིན་ཆགས་མི་ཐུབ་
870-

པ་ཞིག་རེད། གལ་ཏེ་དུས་ནམ་ཞིག་གི་ཚེ་ང་ཁོ་ལྟ་བུ་ཞིག་ཏུ་གྱུར་པ་ཡིན་ན། དེ་
རྗེས་ངས་ཁོས་བྱ་བ་ཅི་ཞིག་བྱེད་བཞིན་ཡོད་པ་དེ་བྱེད་ཐུབ་རྒྱུ་རེད། ཅེས་བཤད།
ཧ་རེས་མོ་ཧེས་ཞེས་ཀྱིས་དེ་བས་ཀྱང་མི་འདོད་པའི་རྣམ་འགྱུར་དང་བཅས།
ཇི་སྲིད་ཁྱོད་ཁོ་ནང་བཞིན་དུ་མ་གྱུར་པ་དེ་སྲིད་དུ་ག་རེ་བྱས་ནས་ཁྱོད་རང་ཉིད་
ཀྱི་ཡབ་མེས་རྣམས་ཀྱི་ལམ་ལུགས་ཀྱི་རྗེས་སུ་འབྲང་མི་ཐུབ་པ་རེད་དམ། དེ་
ལ་དགེ་མཚན་འདི་དང་གཞན་ཞེས་རྒྱུ་མཚན་ཞིག་ངོས་འཛིན་རྒྱུ་ཡོད་པ་རེད་
དམ། གང་ལྟར་ཡང་འགྲོ་བ་མི་དེ་ཆོས་ལུགས་དང་གྲུབ་མཐའི་དོན་དུ་འཚོ་
བའི་སེམས་ཅན་ཞིག་རེད། འོན་ཀྱང་དེ་དགའ་བྱེད་རཱ་མ་ཎ་ཡང་མ་རེད། ཆུ་
བོ་གངྒ་ཡང་མ་རེད། དེ་འདྲ་ཅི་ལ་ཡོང་ཐུབ་པ་ཞིག་རེད་དམ། ཞེས་སྨྲས།
མོས་སྐད་ཆ་བཤད་ནས་མཚམས་འདིར་སླེབས་པའི་ཚེ་ལོ་ལི་ཏཱ་ནང་དུ་
འཛུལ་ཡོང་བར་བརྟེན། མོའི་སྐད་ཆའི་འཕྲོ་ཆད། ལོ་ལི་ཏ་ཡིས་བྷི་ནོ་མཐོང་
བ་དང་ཆབས་ཅིག་སེམས་ཚོར་དྲག་པོ་དང་བཅས་ཧ་རེས་མོ་ཧེས་ནེས་ལ་མིག་
ཅེར་ནས། སུའུ་ཆར་རས་ཐ་གང་དུ་ཡོད་དམ་། ཞེས་དྲིས།
ཧ་རེས་མོ་ཧེས་ནེས་ཀྱིས། རཱ་དྷ་ར་ནེས་གཟུགས་པོ་འཁྲུ་རུ་ཕྱིན་སོང་།
ཞེས་སྨྲས།
ལོ་ལི་ཏཱ་ཡི་སེམས་ལ་མོ་རང་ཉིད་འདིར་ཡོང་དགོས་པའི་གསལ་བཤད་
ཅིག་ངེས་པར་དུ་བྱེད་དགོས་པ་ལྟ་བུ་ཞིག་འདུག་སྙམ་ནས། ང་ལ་འདིར་ཤོག
ཅེས་སྐད་གཏོང་མཁན་དེ་སུའུ་ཆར་རས་ཐ་རེད། ཅེས་བཤད།
ཧ་རེས་མོ་ཧེས་ནེས་ཀྱིས། རེད། མོ་འདིར་ཡོང་རག་བར་དུ་ཁྱོད་
རང་འདིར་སྡོད། མོ་འདིར་ཐད་ཀར་ཡོང་གི་རེད། ཅེས་སྨྲས། ཧ་རེས་མོ་
871-

ཧེས་ནེས་ལ་ལོ་ལི་ཏཱ་ཡི་ཕྱོགས་ལ་ཡང་བྱམས་བརྩེའི་ཚོར་འདུ་ཤུགས་དྲག་པོ་
ཞིག་མེད་པ་ཞིག་རེད། གང་ཡིན་ཟེར་ན། ད་ཆར་མོའི་སེམས་ལ་སུའུ་ཆར་
རས་ཐ་དེ་མོའི་མཐའ་འཁོར་གྱི་ངོ་ཤེས་རྙིང་པ་དེ་ཚོ་ལས་རྒྱང་རིང་དུ་བཀྱེད་ནས་
མོ་རང་ཉིད་ཀྱི་དབང་སྒྱུར་དམ་འཛིན་འོག་ལ་ཡོངས་སུ་འཇུག་འདོད་ཀྱི་རེ་བ་
ཞིག་རྒྱག་གི་ཡོད་པའི་རྒྱུ་མཚན་གྱིས་རེད། ཕེ་རེ་ཤུ་བྷ་བྷུ་ཡི་བུ་མོ་གཞན་པ་
དེ་ཚོ་དང་ཁོང་ཚོའི་བར་ལ་དེ་ཙམ་གྱི་འདྲིས་གཤིབ་ཆེན་པོ་མེད་པ་ཞིག་རེད། འོན་
ཀྱང་ཧ་རེས་མོ་ཧེས་ནེས་ཀྱི་སེམས་ལ་ལོ་ལི་ཏཱ་ཡིས་དུས་རྟག་ཏུ་སུའུ་ཆར་རས་
ཐ་ལ་ཁ་བརྡ་ལབ་གླེང་བྱེད་ཀྱིན་ཡོད་པའི་ཐོག་ལ་འདོད་མོས་གཏན་ནས་མེད་
པར་མ་ཟད། དེ་ལ་བརྟེན་ནས་མོས་ཁོ་གཉིས་ཀྱི་ཁ་བརྡ་བྱེད་བཞིན་པའི་སྐབས་
སུ་ཁྱིམ་གྱི་ནང་ལས་སྣ་ཚོགས་ཀྱི་སྟེང་དུ་ཁ་གཡར་ནས་སུའུ་ཆར་རས་ཐ་ལ་སྐད་
བཏང་ནས། ཁོ་གཉིས་ཀྱི་སྐད་ཆ་ལ་བར་ཆད་གཏོང་བའམ། ཡང་ན་མོས་
དེང་སང་སུའུ་ཆར་རས་ཐ་ཡི་སློབ་སྦྱོང་གི་ཕྱོགས་ནས་སྔོན་ཆད་ལྟར་དུ་ཡར་
རྒྱས་འགྲོ་བཞིན་མེད་པའི་སྐོར་ལ་མོ་ལ་འགྱོད་སེམས་སྐྱེ་བཞིན་འདུག ཅེས་
ཏན་ཏན་བཤད་ངེས་པ་ཞིག་རེད།
དོན་དངོས་ཀྱི་ཆ་ནས་བཤད་པ་ཡིན་ན། དུས་ནམ་ཞིག་གི་ཚེ་སུའུ་ཆར་
རས་ཐ་ཡིས་སློབ་སྦྱོང་གི་ཕྱོགས་ལ་མོ་རང་ཉིད་ཀྱི་དུས་ཚོད་བཏང་བ་ཡིན་ན།
སྐབས་དེར་ཏན་ཏན་མོས་སློབ་སྦྱོང་དེ་བུ་མོ་ཞིག་ལ་མཚོན་ན་མེད་དུ་མི་རུང་བའི་
གནད་དོན་ཞིག་གཏན་ནས་མིན་པར་མ་ཟད། དེས་ད་དུང་མཐའ་གཅིག་ཏུ་
བུ་མོ་འཕྲོ་བརླག་ཏུ་གཏོང་གི་རེད་ཅེས་བརྗོད་ངེས་པ་ཞིག་རེད། དོན་དངོས་
ཀྱི་ཆ་ནས་ཀྱང་མོ་རང་གི་ལྟ་ཚུལ་དང་རེ་འདོད་ངོ་མ་དེ་དེ་འདྲ་ཞིག་རེད། གང་
·872-

ཡིན་ཟེར་ན། གལ་ཏེ་དེ་ལྟ་བུ་ཞིག་མ་བྱུང་ན་མོ་རང་ཉིད་ཀྱིས་ཇི་ལྟར་འདོད་
པ་ལྟར་དུ་སུའུ་ཆར་རས་ཐ་མོའི་ཕྱོགས་སུ་བཀག་སྐྱིལ་བྱེད་མི་ཐུབ་པའི་རྒྱུ་མཚན་
གྱིས་རེད། དེར་མ་ཟད་ད་དུང་མོ་ལ་མཚམས་མཚམས་སུ་སུའུ་ཆར་རས་ཐ་
ཡི་གོམས་གཤིས་དང་བྱ་སྤྱོད་སོགས་ཀྱི་ཐོག་ལ་མོའི་གྲོགས་པོ་ཚོ་དང་མོའི་སློབ་
སྦྱོང་གི་ཤུགས་རྐྱེན་ཐེབས་ཡོད་པའི་ཁག་འདོགས་བྱེད་རྒྱུའི་གཤིས་ཀ་ཞིག་ཀྱང་
ཡོད་པ་ཞིག་རེད།
མོ་བྷི་ནོ་དང་ལོ་ལི་ཏཱ་གཉིས་དང་ལྷན་དུ་འདུག་རྒྱུ་ལ་འདོད་མོས་གཏན་ནས་
མེད་པའི་རྒྱུ་མཚན་ལ་བརྟེན་ཁུ་སིམ་མེར་ཁེར་རྐྱང་དུ་བསྡད། མོའི་སེམས་ལ་ཁོ་
གཉིས་ཀྱི་བར་ན་ཤིན་ཏུ་རྟོགས་དཀའ་བའི་གསང་བ་ལྐོག་གྱུར་གྱི་མཛའ་འབྲེལ་ཞིག་
ཡོད་པ་ཚོར་ནས་མོ་རང་ཉིད་ཀྱིས་རང་ཉིད་ལ། ཁྱོད་རང་ཚོའི་སྤྱི་ཚོགས་ཀྱི་ལམ་
དང་ལུགས་སྲོལ་དེ་ག་རེ་ཞིག་ཡིན་ན་མིན་ནའང་ང་ལ་ཁྱད་པར་གང་ཡང་མི་འདུག
འོན་ཀྱང་ངས་ནམ་ཡང་ང་རང་ཉིད་ཀྱི་ཁང་པ་གང་ཞིག་གི་ནང་དུ་ཡང་ཡེ་ཤུབ་རྣམས་
ཀྱི་སྤྱོད་ལམ་ངོ་ཚ་མེད པའི་དགའ་ཉེ་འཛུམ་དཀར་གྱིངང་ཚུལ་དེ་གཏན་ནས་འབྱུང་
འཇུག་གི་མིན། ཞེས་ཁེར་ལབ་བརྒྱབས།
ལོ་ལི་ཏཱ་ཡི་སེམས་ཀྱི་ནང་དུ་ཡང་རྒྱུན་ལྡན་གྱི་བསམ་བློའི་ལྡོག་ཕྱོགས་
ཀྱི་ཚོར་འདུ་བག་མི་སྤྲོ་བ་ཞིག་སྐྱེས་ནས་ཡོད་པ་ཞིག་རེད། འདས་པའི་ཉི་མ་
རྣམས་ཀྱི་རིང་ལ་མོའི་སེམས་ཀྱི་ནང་དུ་མོ་རང་ཉིད་ཀྱིས་སུའུ ཆར་རས་ཐ་ལ་རོགས་
པ་བྱས་ཏེ། ཨ་ནན་དྷ་མོ་ཡེས་ཀྱི་ཁང་པ་རུ་འགྲོ་རྒྱའི་སེམས་ཐག་གཙང་བཅད་
བྱས་ཏེ་ཡོད་ནའང་། ནམ་ཞིག་དུས་ཚོད་དེའི་བརྒྱུད་རིམ་ཁྲོད་དུ་སླེབས་ཚེ་
མོས་སུའུ་ཆར་རས་ཐ་ལ་རོགས་པ་བྱེད་རྒྱུ་ཕར་ཞོག མོ་རང་ཉིད་ཀྱང་དེར་

འགྲོ་མི་ཐུབ་པའི་གནས་སུ་གྱུར། མོས་གྷོ་ར་ལ་བརྩི་བཀུར་དང་གདེང་འཇོག་
བླ་ན་མེད་པ་ཞིག་བྱེད་བཞིན་ཡོད་ནའང་། དེ་དང་ཆབས་ཅིག་ཏུ་མོའི་འཁོན་
སེམས་ཀྱི་ངང་ཚུལ་དེ་ཁོའི་ཕྱོགས་ལ་ཆེས་ཤིན་ཏུ་རྣོ་ངར་ཆེ་བ་ཅན་ཞིག་ཏུ་གྱུར།
གང་ཡིན་ཟེར་ན་མོ་རང་ཉིད་ཀྱི་སེམས་ཀྱི་འཆར་སྒོ་ཁྲོད་ནས་མོས་གྷོ་ར་ཡི་ཀུན་
སྤྱོད་ཀྱི་འཁྱེར་སོ་ཐམས་ཅད་མོ་རང་ཉིད་ཀྱི་བསམ་བློ་དང་མ་འཕྲོད་པའམ། ཡང་
ན་མོ་རང་ཉིད་ལ་མི་རན་པའི་ལྟ་ཚུལ་དེ་མོ་རང་ཉིད་ཀྱི་སེམས་ཀྱི་ནང་ནས་ཕྱིར་
འདོན་བྱེད་ཐུབ་མེད་པ་ཞིག་རེད། མོའི་སེམས་ལ་གྷོ་ར་བཙོན་ཁང་ནས་གློད་
བཀྲོལ་བཏང་བའི་ཉི་མ་དེ་ནས་བཟུང་མོ་རང་ཉིད་ཀྱིས་བྷི་ནོ་ཡི་ཕྱོགས་ལ་བཟུང་
བའི་བསམ་བློའི་ཚོར་འདུ་ཕྲ་རགས་ཐམས་ཅད་ཀྱང་འཕེལ་འགྲོས་ཀྱི་རྣམ་པ་
གསར་པའི་ཚོར་བ་ཞིག་གི་འོག་ཏུ་འགྲོ་བཞིན་ཡོད་པ་ཚོར། དུས་སྐབས་དེ་
འདྲ་ཞིག་ལ་སླེབས་པའི་བར་དུ་མིའི་སེམས་ལ་རང་ཉིད་ཀྱི་ཤུགས་རྐྱེན་འོག་ནས་
བྷི་ནོ་ཁོ་རང་ཉིད་ཀྱི་གྲོགས་པོ་རྣམས་ཀྱི་དབང་འོག་ནས་ཐར་དུ་བཅུག་ཡོད་སྙམ་
པའི་ཁེངས་དྲེགས་ངོ་མ་ཞིག་བྱེད་བཞིན་ཡོད་པ་དང་། དེ་ལྟ་བུའི་བསམ་ཚུལ་
དེས། མོ་ལ་བྷི་ནོ་ཡི་ཉམ་ཆུང་གི་རང་གཤིས་ལ་འགལ་ཟླ་ཅན་གྱི་ཚོར་འདུ་ཞིག་
སྐྱེ་བཅུག་ཡོད་པ་ཞིག་རེད།
བྷི་ནོ་ཡི་ཕྱོགས་ནས་བཤད་པ་ཡིན་ན། ལོ་ལི་ཏཱ་ཁང་མིག་དེའི་ནང་དུ་
འཛུལ་ནས་ཡོང་བཞིན་ཡོད་པ་མཐོང་བའི་དུས་སྐད་ཅིག་མ་དེ་རང་ལ་ཁོའི་རྒྱུད་
ལ་སེམས་ཀྱི་ངར་ཤུགས་ཆེས་དྲག་པོ་ཞིག་གཡོ་རུ་འཇུག་རྒྱུའི་འགོ་བརྩམས།
ལོ་ལི་ཏྭ་ཡི་ཕྱོགས་ལ་ཁོས་བསམ་གཞིག་བྱས་ཚེ། ཁོས་ནམ་ཡང་རང་གི་བསམ་
བློའི་རྒྱུ་ཕྱོགས་དེ་དག་ཕྱི་གསལ་ནང་གསལ་ཞིག་བྱེད་མི་ཐུབ་པ་ཞིག་རེད། གང་
874-

ཡིན་ཟེར་ན། སྤྱི་ཚོགས་ཀྱི་གཏམ་འཆལ་རྣམས་ཀྱི་ནང་དུ་ཁོ་གཉིས་ཀྱི་མིང་
ཕན་ཚུན་སྦྲེལ་ནས་གཞི་གཅིག་ཏུ་ཡོང་གི་ཡོད་པ་ཡིན་དུས། ཁོས་མོ་མཐོང་
བའི་དུས་ཡུན་སྐད་ཅིག་མ་དེ་ཁོ་ནའི་རིང་ལ་ཁོའི་སེམས་ཀྱི་ཚོར་འདུ་དེ་རླུང་འཚུབ་
དྲག་པོ་ཞིག་གིས་བདས་པའི་དངོས་པོ་ཞིག་དང་འདྲ་བར། རང་དབང་གཏན་
ནས་མེད་པར་ཏན་ཏན་ལྷབ་ལྷབ་དང་ཡོམ་ཡོམ་བྱེད་བཞིན་ཡོད་པ་ཞིག་རེད།
དེ་མིན་ལོ་ལི་ཏཱ་ཡི་ངོས་ནས་བཤད་པ་ཡིན་ན་མོས་ནམ་ཞིག་བྷི་ནོ་དེར་
རྐུབ་བཀྱག་གཅིག་གི་སྟེང་དུ་བསྡད་ནས་ཡོད་པ་མཐོང་བ་དེའི་ཚེ། མོས་སུའུ་
ཆར་རས་ཐ་ཡི་ཕྱོགས་ལ་ཁོང་ཁྲོ་ཤུགས་དྲག་པོ་ཞིག་སྐྱེས། གང་ཡིན་ཟེར་
ན་མོའི་སེམས་ལ་སུའུ་ཆར་རས་ཐ་ཡིས་བྷི་ནོ་དང་ཁོ་གཉིས་ཀྱི་བར་ལ་རྙོག་འཛིང་
ཆེ་བའི་དཀའ་ངལ་གང་ཞིག་བྱུང་ཡོད་པ་དེ་ཐད་ཀར་གཙང་སེལ་བྱེད་རྒྱུའི་རེ་
བ་བཅངས་ནས་བྷི་ནོ་ལ་མོ་དང་ཐུག་འཕྲད་བྱེད་རྒྱུའི་འདོད་པ་མེད་ནའང་། ཡང་
བསྐྱར་མོའི་ཕྱོགས་ལ་ཁོའི་བསམ་བློའི་རྒྱབ་སྐྱོར་འཐོབ་པའི་ཆེད་དུ་ཆེད་མངགས་
ཀྱིས་མོ་ལ་དེར་སྐད་བཏང་བ་རེད་སྙམ་པའི་བསམ་བློ་འཁོར། དེར་བརྟེན་མོ་
ཧ་རེས་མོ་ཧེས་ནེས་ཀྱི་ཕྱོགས་ལ་ཁ་འཁོར་ཏེ་ངག་ནས། གཅེན་མོ་ལ་ད་ལྟ་
ང་འདིར་འདུག་རྒྱུའི་དུས་ཚོད་མེད། དེར་བརྟེན་ང་རྗེས་མ་ཞིག་ལ་ཡོང་གི་
ཡིན་ཞེས་བརྗོད་རོགས། ཞེས་བརྗོད་པ་དང་ཆབས་ཅིག་བྷི་ནོ་ཡི་ཕྱོགས་ལ་
དེ་ཙམ་གྱི་དོ་སྣང་མེད་པ་ལྟ་བུའི་འོག་ནས་མོ་མགྱོགས་པོར་ཁང་མིག་དེ་ལས་ཐོན།
ད་ཆར་ཧ་རེས་མོ་ཧེས་ཞེས་ཀྱང་གནས་དེར་ཡུན་རིང་འདུག་རྒྱུའི་དགོས་
གལ་མེད་པར་བརྟེན། མོ་ཡང་ཡར་ལངས་ནས་ཁྱིམ་ལས་ཀྱི་བྱ་བ་ཁ་ཤས་བསྒྲུབ་
རྒྱུའི་དོན་དུ་ཕྱི་རུ་སོང༌། མཐོང་སྣང་དུ་ལོ་ལི་ཏཱ་ཡི་ངོ་གདོང་ན་བཙན་ཤུགས་

ཀྱིས་བཀག་བསྐྱིལ་བྱས་པའི་མེ་ལྕེ་ལྟ་བུ་ཞིག་འབར་བཞིན་ཡོད་པ་དེ་བྷི་ནོ་ཡིས་
རྟོགས་མི་ཐུབ་པ་ཞིག་དང་། ཁོ་ལ་ལྐོག་ཏུ་གྱུར་པ་ཞིག་མིན་པར་མ་ཟད་གནས་
སྟངས་དེ་ཁོས་སྔོན་ཆད་ནས་བཟུང་མཐོང་ཡོད་པ་ཞིག་རེད། དུས་ནམ་ཞིག
གི་ཚེ་ལོ་ལི་ཏཱ་ཁོའི་ཁ་གཏད་དུ་ལངས་ནས་མོའི་མེ་ལྟར་འབར་ཤུགས་ལྡན་པའི་
མདའ་མཚོན་རྣམས་ཁོའི་ཕྱོགས་སུ་གྲ་སྒྲིག་ཨང་གསར་བྱས་པའི་དུས་སྐབས་
དེ་ནས་བཟུང༌། ཁོའི་སྔོན་མའི་དུས་ཚོད་ལ་འགྱུར་བ་མངོན་གསལ་དུ་ཕྱིན་ཏེ།
མ་འོངས་པའི་ཉི་མ་རྣམས་དགེ་མཚན་ལྡན་པ་ཞིག་ཏུ་གྱུར་ནས་ཁོ་ལ་བློ་འཚབ་
དང་དངངས་སྐྲག་གི་ཚོར་འདུ་ལས་བརྒལ་བའི་རང་དབང་ལྡན་པའི་བསམ་བློ་
ཞིག་ཐོབ་ཡོད་པ་ཁོ་རང་གིས་ཚོར་བཞིན་ཡོད་པ་ཞིག་རེད། འོན་ཀྱང་དེ་རིང་
མོས་སྔར་གྱི་མདའ་མཚོན་གྱི་གོ་ཆ་རྙིང་པ་རྣམས་རང་གི་གོ་མཛོད་ལས་ཕྱིར་བཏོན་
ཞིང་། གནས་དེ་ན་བཙའ་དང་གཡའ་ཡི་རྟགས་ཤུལ་ཙམ་ཡང་མཐོང་རྒྱུ་མེད་
པ་དེ་ནི་བསམ་ཡུལ་ལས་འདས་ཤིང་དཔྱད་དཀའ་བ་ཞིག་རེད།
འོན་ཀྱང་བྷི་ནོ་ལྟ་བུའི་མི་ཞིག་ལ་མཚོན་ནས་བཤད་པ་ཡིན་ན། དེ་ནི་
སྣང་མེད་དུ་འཇོག་རྒྱུ་དེ་ལྡབ་ཉིས་འགྱུར་ལས་ཀྱང་དཔྱད་བཟོད་མི་ཐུབ་པ་ཞིག་
རེད། ཁོའི་བསམ་བློའི་འཆར་སྣང་ཁྲོད་དུ་དུས་ནམ་ཞིག་གི་ཚེ་མོའི་སེམས་ལ་
ཁོ་གྷོ་ར་ཡི་རྒྱུ་སྐར་གྱི་འདབས་འབྲེལ་དུ་གནས་པ་འབའ་ཞིག་རེད་སྙམ་པའི་གདེང་
འཇོག་ངོས་ལེན་བྱས་པ་དེ་ནི་ཅི་འདྲའི་བློ་ཡུལ་དུ་འཐད་དཀའ་བའི་ཚོར་འདུ་
ཞིག་རེད་སྙམ་པའི་བསམ་བློ་འཁོར་བ་དང་ཆབས་ཅིག ཁོ་རང་ཉིད་ཀྱི་སེམས་
ལ་རང་གི་ཕྱོགས་ནས་ལོ་ལི་ཏཱ་ཡི་ཕྱོགས་ལ་རྣམ་རྟོག་ཐེ་ཚོམ་གྱི་སོམ་ཉི་བྱས་པ་
ཐམས་ཅད་སྡར་མ་སྙིང་ཤོར་གྱི་མངོན་རྟགས་དང་ཐ་མི་དད་པའི་བྱ་བ་ཕྱིན་ཅི་
-876-

ལོག་འབའ་ཞིག་རེད་སྙམ་པའི་ཚོར་འདུ་གཡོས། ལྷག་པར་དུ་ཁོ་གཉིས་ཀྱི་
བར་ལ་བྱུང་བའི་སོམ་ཉི་དང་ཐེ་ཚོམ་ཚང་མའི་གནད་དོན་གྱི་ཕྱོགས་ལ་མོས་བསམ་
གཞིག་གི་སྒྲོ་འདོགས་མ་བཅད་པར། སྡར་མའི་བརྟུལ་ཞུགས་བཟུང་ནས་བསྡད་
པར་མ་ཟད། ཁོ་ལ་ཡང་གནད་དོན་དེའི་ཐད་ལ་སྐད་ཆ་ཚིག་གཅིག་གཉིས་
ཤིག་ཀྱང་བཤད་རྒྱུའི་གོ་སྐབས་ཙམ་ཡང་མ་བྱིན་པ་ནི། ཁོ་ལ་མཚོན་ན་ངང་
རིང་དང་བཟོད་སྒོམ་བྱེད་དཀའ་བ་ཞིག་རེད། དགག་སྒྲུབ་ཀྱི་རྩོད་པ་བྱེད་རྒྱུའི་
གོ་སྐབས་བཟུང་ནས་མགོ་སྐོར་དང་བསླུ་བྲིད་ཀྱི་འོག་ཏུ་ཁྲིད་པར་བྱས་པ་དེ་ནི།
བྷི་ནོ་ལ་མཚོན་ན་ཉེས་ཆད་ཆེ་ཤོས་ཤིག་ཡིན་སྲིད་པ་ཞིག་རེད། གང་ཡིན་ཟེར་
ན་ཁོས་རང་ཉིད་ཀྱི་འཇོན་ཐང་ལ་བརྟེན་ནས་གྲོས་མོལ་ལབ་གླེང་གི་བརྒྱུད་རིམ་
ཁྲོད་དུ་རང་ཉིད་དྲང་བདེན་གྱི་ལམ་ལ་བུད་དེ་དགག་སྒྲུབ་བྱེད་ཐུབ་པ་མ་ཟད།
རྒྱུ་མཚན་ལྡན་པའི་འོག་ནས་སྐད་ཆ་བཤད་ཐུབ་པའི་ཡིད་ཆེས་ཀྱང་བྱེད་ཀྱིན་
ཡོད་པ་ཞིག་རེད། ལྷག་པར་དུ་རང་ཉིད་ཕྱོགས་གང་ལ་འབུད་དགོས་ཡོད་
པ་དེ་ཡང་རང་ཉིད་ཀྱི་སྐྱེས་སྟོབས་ཀྱི་རིག་པ་འོག་ནས་སྒྲུབ་མི་ཐུབ་པ་ཞིག་མིན་
པ་ཤེས་ཀྱིན་ཡོད་པ་ཞིག་རེད། འོན་ཀྱང་དུས་ནམ་ཞིག་གི་ཚེ་ལོ་ལི་ཏཱ་ཁོའི་
ཕྱོགས་ཀྱི་རྩོད་རྙོག་གི་ནང་དུ་འཛུལ་བའི་དུས་སྐབས་དེ་ནས་བཟུང་མོས་ཁོ་ལ་
ནམ་ཡང་དགག་སྒྲུབ་ཀྱི་རྩོད་གླེང་བྱེད་རྒྱུའི་ཕྱོགས་ལ་གོ་སྐབས་སྤྲད་མེད་པར་
མ་ཟད། དེ་རིང་ཡང་གོ་སྐབས་དེ་མངོན་དུ་གྱུར་མ་ཐུབ་པ་རེད།
ཁོས་སྡོད་བཟོད་མི་བདེ་བའི་ངང་ནས་མདུན་ཅོག་སྟེང་དུ་གསར་ཤོག་
ཅིག་ཡོད་པ་མཐོང་བའི་སྐབས་སུ་གློ་བུར་དུ་དེ་ཚུར་བླངས་ནས་བལྟས་ཚེ། ཁོས་
དེའི་ནང་གི་ས་མིག་ཅིག་ཏུ་ཞ་སྨྱུག་གིས་རྟགས་བརྒྱབས་ནས་ཡོད་པ་དེ་མཐོང་།
-·877-

ཁོས་རྩོམ་ཡིག་དེ་བཀླགས་མ་ཐག་ཏུ་ཁོ་དང་ལོ་ལི་ཏཱ་གཉིས་རྩོམ་ཡིག་དེའི་བརྗོད་
གཞི་ཡིན་པ་དེ་མ་ཐག་ཏུ་རྟོགས་པ་དང་། གཤམ་དུ་འབྱུང་བའི་འགྲེལ་བཤད་
ཐམས་ཅད་ཀྱང་ཁོ་གཉིས་ཀྱི་སྐོར་ཡིན་པ་ཤེས་པར་མ་ཟད། ཁོས་ལོ་ལི་ཏུ་དུས་
རྟག་ཏུ་མོ་རང་ཉིད་ཀྱི་སྤྱི་ཚོགས་ཁྲོད་ནས་འདི་ལྟ་བུའི་དམའ་འབེབས་ཁྱད་གསོད་
ཀྱི་འོག་ཏུ་ལྷུང་ནས་ཡོད་པ་ཡང་གསལ་པོར་རྟོགས། རྒྱུ་མཚན་དེ་ལ་བརྟེན་
ནས་ཁོའི་སེམས་ལ་རང་གཤིས་མཁྲེགས་ཤིང་སྙིང་སྟོབས་ཆེ་བའི་བུ་མོ་མོ་ལྟ་བུ་
ཞིག་གིས་ཁོའི་ཕྱོགས་ནས་རང་ཉིད་ཀྱི་དུས་ཚོད་དེ་མོ་དེ་ལྟ་བུའི་དམའ་འབེབས་
དང་མཐོང་ཆུང་གི་འོག་ནས་སྐྱོབ་པར་བྱེད་རྒྱུ་ལ་འབད་བརྩོན་བྱེད་རྒྱུའི་ཚབ་
ཏུ། སྤྱི་ཚོགས་ཀྱི་ལམ་ལུགས་དང་ལྟ་གྲུབ་སོགས་ཀྱི་སྐོར་ལ་ལེགས་ཉེས་བཤད་
བསྡད་པ་དེ་དངོས་གནས་བརྙས་བཅོས་བྱེད་རིགས་པ་ཞིག་ཡིན་པའི་ཚོར་འདུ་
མོའི་རྒྱུད་ལ་སྐྱེས་ཡོད་པ་ལྟ་བུའི་སྣང་ཚུལ་ཞིག་ཁོ་ལ་བྱང་།
ནམ་ཞིག་ཁོས་རང་ཉིད་དང་སྙིང་སྟོབས་ལྡན་པའི་བུ་མོ་འདི་གཉིས་ཕན་
ཚུན་བསྡུར་ཚེ། ཁོའི་སེམས་རྒྱུད་ལ་ངོ་ཚ་འབར་ཞིང་དེ་དང་ཆབས་ཅིག་ཏུ་
མོའི་བློ་སྟོབས་དང་སྤྱི་ཚོགས་ཀྱི་ཁྲོད་དུ་འཆར་ཡན་དུ་རྒྱུ་བཞིན་ཡོད་པའི་སྣང་
བ་རྣམ་རྟོག་ཡོངས་སུ་རྫོགས་པ་དེ་སྣང་མེད་དུ་གཏོང་བཞིན་ཡོད་པའི་སྐོར་དེ་
ཁོའི་སེམས་ཀྱི་ནང་དུ་འཁོར།
ནམ་ཞིག་སུའུ་ཆར་རས་ཐ་ཡིས་རང་གི་གཟུགས་པོ་བཀྲུ་རྒྱུ་དང་། སཱ་ཏི་
ཤ་སློབ་གྲྭ་ལ་མ་སོང་སྔོན་དུ་ཞོགས་པའི་བཟའ་བཏུང་ལ་སྤྱོད་རྒྱུ་སོགས་ཀྱི་ལས་ཀ་
གྲུབ་ནས་ཚུར་བྷི་ནོ་ཡི་ཕྱོགས་ལ་ཡོང་སྐབས། མོས་བྷི་ནོ་ཡི་སེམས་ཁམས་དུབ་
ནས་ཡིད་མུག་པོར་གྱུར་པར་མ་ཟད། ཉོབ་མདངས་ཀྱི་འོག་ནས་དཔའ་ཞུམ་པ་
878-

ལྟར་དུ་ཡོད་པ་མཐོང་ཞིང་། དེ་ལ་བརྟེན་ནས་མོས་ཁོང་ཚོས་སྔོན་ཆད་བཤད་བཞིན་
པའི་གྲོས་མོལ་གྱི་བརྗོད་གཞི་ཐོག་ལ་ཡང་བསྐྱར་སྐད་ཆ་གང་ཡང་མ་བཤད།
བྷི་ནོ་ཁོའི་བཟའ་བཏུང་གི་འཁྲིས་སུ་མར་མ་བསྡད་སྔོན་ལ་རྒྱུན་ལྡན་ལྟར་
གྱི་ཆོས་ཕྱོགས་དང་འབྲེལ་བའི་བྱེད་སྒོའི་སྡིག་བཤགས་ཤིག་བྱས་པ་དང་། ཧ་
རེས་མོ་ཧེས་ནེས་ཀྱིས་བྷི་ནོ་ལ་ནང་ཚགས་ཀྱི་ཚུལ་དུ། བྷི་ནོ། ཁྱོད་ཀྱིས་ང་
རང་ཚོའི་ཧིན་དྷུ་པའི་ལམ་ལུགས་གོམས་སྲོལ་ལ་བརྩི་འཇོག་བྱེད་ཀྱིན་མེད་པ་
ཡིན་དུས། ག་རེ་བྱས་ནས་ཁྱོད་བྷ་རཱ་མོ་ཞིག་ཏུ་མ་གྱུར་པར་བསྡད་ཡོད་པ་
ཡིན་ནམ། ཞེས་དྲིས།
བྷི་ནོ་ཡི་སེམས་ལ་ཕོག་ཐུག་གི་རྨས་སྐྱོན་ཅུང་ཟད་ཅིག་བྱུང་བ་དང་ཆབས་
ཅིག་ངག་ནས། ཧིན་དྷུ་པའི་ཆོས་ལུགས་ཀྱི་རྣམ་གཞག་དེ་གཞན་ལ་ལག་པ་
སོགས་འཆང་མི་ཆོག་པའི་བཀག་རྒྱ་དང་། གཞན་གྱི་ཟས་ལ་སྤྱོད་མི་ཆོག་པའི་
དགག་བྱ་ལ་སོགས་པའི་དོན་མེད་ཀྱི་ལམ་ལུགས་མང་པོ་ཞིག་དང་སྒྲིག་གཞི་ཚད་
བཀག་ཅན་གྱི་ཆོས་ལུགས་ཤིག་ཡིན་པ་ང་ལ་དངོས་པོའི་གནས་ཚུལ་དང་ལྡན་
པའི་སྒོ་ནས་ར་འཕྲོད་པ་ཡིན་ན། ཉི་མ་དེ་ག་རང་ནས་བཟུང་ང་བྷ་རཱ་མོའམ།
ཡང་ན་ཡེ་ཤུ་དང་། ཁ་ཆེ། དེ་མིན་ཆོས་ལུགས་གཞན་པ་ཞིག་ཏུ་ཏན་ཏན་
འགྱུར་ངེས་པ་ཞིག་རེད། འོན་ཀྱང་ད་དུང་ང་ལ་ཧིན་དྷུ་པའི་ཆོས་ལུགས་ལ་
ཡིད་ཆེས་དང་དད་པས་མ་འདང་བའི་མཚམས་སུ་སླེབས་མེད། ཅེས་ལན་བཏབ།
ནམ་ཞིག་ལྷེ་ནོ་སུའུ་ཆར་རས་ཐ་ཡི་ཁང་པ་ནས་ཕྱིར་ཐོན་པའི་རྗེས་སུ་ཁོའི་
བསམ་བློའི་ཚོར་འདུ་དེ་ཆེས་ཤིན་ཏུ་གཡོ་སྐྱོམ་བྱེད་རྒྱུའི་འགོ་བཙུགས། གང་
ཡིན་ཟེར་ན་དེ་ནི་ཁོ་ལ་མཚོན་ན་རང་ཉིད་ལ་ཕྱོགས་གང་ས་ནས་བརྡབ་གསིག་
879-

གཏོང་བཞིན་ཡོད་པར་མ་ཟད། རང་ཉིད་སྐྱབས་དང་མགོན་མེད་པའི་གནས་
ཤིག་ཏུ་སླེབས་བསྡད་ཡོད་པ་ལྟ་བུ་ཞིག་རེད། ཚོད་དཔག་བྱས་པ་ཡིན་ན་ཁོ་
ག་རེ་བྱས་ནས་དངོས་པོའི་གནས་ལུགས་དང་མི་མཐུན་པའི་གནས་སྟངས་དེ་
ལྟ་བུ་ཞིག་གི་ནང་དུ་འཁྱམས་ནས་ཡོད་པ་རེད་དམ་སྙམ་ནས་རེ་དོགས་མ་ཆོད་
པའི་སོམ་ཉི་འོག་ཏུ་ཁོས་ག་ལེ་བྱས་ནས་གོམས་བགྲོད་བྱས་པ་དང་བསྟུན། རང་
གི་མགོ་བོ་དེ་བསམ་བློའི་རྟོག་གཞིགས་ཀྱི་འཆར་སྒོ་དང་བསྡེབས་ནས་ཁྱམས་
ར་གྲུ་བཞི་མ་ཞིག་གི་ནང་གི་ལྗོན་ཤིང་ཞིག་གི་འོག་ཏུ་བསྡད་རག་བར་དུ་འཆར་
སྣང་སྣ་ཚོགས་དང་བཅས་ཡོང་།
དུས་ད་ལྟ་ལ་ཐུག་གི་བར་དུ་ཁོའི་མི་ཚེའི་ནང་དུ་རྙོག་འཛིང་ཆེ་བའི་གནད་
དོན་ག་རེ་ཞིག་བྱུང་བ་ཡིན་ནའང༌། ཁོས་དེ་གནད་འགག་ཆེ་ཆུང་ལ་མ་ལྟོས་
པར་རང་ཉིད་ཀྱི་གྲོགས་པོ་དང་ལྷན་དུ་གྲོས་བསྡུར་ངེས་པར་དུ་བྱེད་ངེས་པ་དང་།
དེ་ལ་བརྟེན་ནས་ཁོ་ལ་མཐའ་མཇུག་ཏུ་ག་དུས་ཡིན་ནའང་ཐག་གཅོད་ཀྱི་ཐབས
ལམ་ཞིག་རག་གི་ཡོད་པ་ཞིག་རེད། འོན་ཀྱང་དེ་རིང་དེ་ལྟ་བུའི་སྒོ་མོ་དེ་བརྒྱབས་
ནས་ཁོ་རང་ཉིད་གཅིག་པུས་རྙོག་འཛིང་ཆེ་བའི་དཀའ་ངལ་དེ་ལ་ཁྱེར་རྐྱང་དུ་
གདོང་ལེན་བྱེད་དགོས་པར་གྱུར།
ནམ་ཞིག་ཉི་འོད་ཀྱི་འཛུམ་ཟེར་དེ་ཁོ་གང་དུ་བསྡད་ཡོད་པའི་གྲིབ་གཟུགས་
ཀྱི་ཁྲོད་དུ་འཕྲོས་ནས་ཡོངབའི་ཚེ། ཁོ་ཡར་ལངས་ནས་ཁྱམས་ར་གྲུ་བཞི་མ་དེའི་
ཕྱི་ལ་ཐོན་ཏེ་ཡང་བསྐྱར་སྔར་གྱི་ལམ་ཀ་དེར་ཞུགས། འོན་ཀྱང་ཁོ་གནས་དེ་ནས་
རྒྱང་རིང་དུ་མ་སོང་བའི་བར་ལ་ཁོས་གློ་བུར་དུ་སཱ་ཏི་ཤ་ཡིས་ཁོ་ལ་བྷི་ནོ་བྷ་བྷུ། བྷི་
ནོ་བྷ་བྷུ། ཞེས་འབོད་བཞིན་ཡོད་པ་ཐོས་པ་དང་འཁྱུག་ཙམ་ཞིག་གི་རང་ལ་ཁོའི་
880-

གྲོགས་པོ་ཆུང་ཆུང་དེ་ཁོའི་འཁྲིས་སུ་ཡོང་ནས་ཁོའི་ལག་པ་ལ་འཐམ་འཁྱུད་བྱས།
དེ་ནི་གཟའ་པ་སངས་ཀྱི་ཉིན་མོ་ཞིག་སྟེ། སཱ་ཏི་ཤ་ཡི་སློབ་གྲྭ་ཡིས་བདུན་
ཕྲག་གཅིག་གི་མཐའ་མཇུག་གི་སྒོབརྒྱབས་ནས་ཁོ་ནང་དུ་ཡོང་བའི་ལམ་བར་ནས་
ཁོ་ལ་ཐུག་པ་ཞིག་རེད། སཱ་ཏི་ཤ་ཡིས་བྷི་ནོ་ལ་རེ་འབོད་བྱས་ཏེ་ངག་ནས། བྷི་ནོ་
བྷ་བྷུ། ང་མཉམ་དུ་ང་ཚོའི་ནང་ལ་འགྲོ། ཕེབས་རོགས་གནང༌། ཞེས་སྨྲས།
བྷི་ནོ་ཡིས་ཁོ་ལ། ང་ག་འདྲ་བྱས་ནས་ཁྱོད་ཚོའི་ནང་ལ་འགྲོ་འོས་པ་ཞིག་
རེད་དམ། ཞེས་དྲིས།
སཱ་ཏི་ཤ་ཡིས་འགོག་རྐྱེན་ལ་ཅི་མི་སྙམ་པའི་སྒོ་ནས། ག་རེ་བྱས་ནས་
ཁྱོད་ང་ཚོའི་ནང་དུ་འགྲོ་མི་རིགས་པ་ཞིག་རེད་དམ། ཞེས་བརྗོད།
བྷི་ནོ་ཡིས། ང་ཡང་ནས་ཡང་དུ་ཁྱོད་ཚོའི་ནང་དུ་ཕྱིན་པ་ཡིན་ན། ཁྱོད་
ཀྱི་ནང་མི་རྣམས་ཀྱིས་ང་ལ་ཇི་ལྟར་བཟོད་པ་སྒོམ་ཐུབ་ཀྱིན་རེད་དམ། ཞེས་
འགྲེལ་བཤད་བརྒྱབས།
སཱ་ཏི་ཤ་ཡི་སེམས་ལ་ཁོའི་སྐད་ཆའི་བབས་ལ་གཞིགས་ན། ཏན་ཏན་
ཁ་རྩོད་ལབ་གླེང་ལྟ་བུ་ཞིག་བྱུང་ཡོད་པ་འདྲ་སྙམ་པ་དང་ཆབས་ཅིག མ་རེད།
ང་མཉམ་དུ་འགྲོ། ཞེས་པའི་སྐད་ཆ་ཁོ་ན་ཙམ་ཞིག་བརྗོད། སྭ་ཏི་ཤ་ཡིས་བྷི་
ནོ་དང་ཁོང་ཚོའི་ནང་མི་རྣམས་ཀྱི་བར་གྱི་མཛའ་མཐུན་གྱི་འབྲེལ་ལམ་ཁྲོད་དུ་
དོན་རྐྱེན་ཛ་དྲག་པོ་ཅི་ཞིག་བྱུང་བ་ཡིན་མིན་གཏན་ནས་ཤེས་མ་ཐུབ།
བྷི་ནོ་ཡི་ཚེ་སྲོག་གི་རྣམ་པར་ཤེས་པ་དེ་ཡིས། བྱིས་པ་ཆུང་ཆུང་འདིའི་ལྷད་
མེད་པའིབརྩེ་དུང་ཅི་ཙམ་ཞིག་ཁོ་ལ་བཅངས་བའི་སྐོར་ལ་བསམ་གཞིག་བྱས་ཚེ།
ཁོའི་ཚེ་སྲོག་ལ་ཁ་ཞེ་གཉིས་མེད་ཀྱི་གཡོ་འགུལ་ཤུགས་ཆེན་པོ་ཞིག་ཐེབས།
881

ཕེ་རེ་ཤུ་བྷ་བྷུ་ཡི་ཁྱིམ་གྱི་དག་ཞིང་ནས་ཁོ་ལ་ཐོབ་པའི་སྤྲོ་སྐྱིད་ཀྱི་དགའ་
ཚོར་ཡོངས་སུ་རྫོགས་པ་དེ་ལ་ཕམ་ཉེས་གང་ཡང་བྱུང་མེད་པ་ནི། ཁྱིམ་ཚང་
དེའི་ནང་གི་མི་ཁོ་གཅིག་པུ་ཙམ་ཞིག་རེད། འགལ་རྐྱེན་དང་རྙོག་འཛིང་ཆེ་
བའི་ཉིན་མོ་འདིར་ཁོའི་བསམ་གཞིག་གིའཆར་སྒོའི་ཁྲོད་དུ་བྱུང་བ་ནི་རྣམ་རྟོག་
གི་སོམ་ཉིའི་སྤྲིན་པ་འཕྱུར་མེད་པ་དང༌། ཁོང་ཚོའི་བར་གྱི་ཕན་ཚུན་གྱི་མཛའ་
འབྲེལ་དེ་ལ་སྤྱི་ཚོགས་ཀྱི་གནོན་ཤུགས་གང་གིས་ཀྱང་འབུད་རྒྱག་དང་གཏོར་
བཤིག་གཏན་ནས་བྱས་མེད་པ་སེམས་ལ་བཟུང་བ་དང་ཆབས་ཅིག་བྷི་ནོ་ཡིས་
རང་གི་ལག་པ་དེ་བྱིས་པ་ཆུང་ཆུང་འདིའི་སྐེ་ལ་འཇུས་ནས། སྤུན་མཆེད་ཆུང་
ཆུང་། ཤོག ངས་ཁྱོད་རང་ཁྱོད་ཚོའི་ཁང་པའི་སྒོ་འགྲམ་བར་དུ་བསྐྱལ་ཆོག
ཅེས་སྨྲས་པ་དང་མཉམ་དུ་ཁོའི་སེམས་ལ་རང་ཉིད་ཀྱི་ལག་པ་སཱ་ཏི་ཤ་ཡི་སྐེ་ལ་
འཇུས་པའི་མྱོང་ཚོར་འོག་ནས་སཱ་ཏི་ཤ་ལ་ཏན་ཏན་རང་ཉིད་ཆུང་བྱིས་པའི་དུས་
ནས་བཟུང་སུའུ་ཆར་རས་ཐ་དང་། ལོ་ལི་ཏཱ་གཉིས་ཀྱི་བྱམས་པ་དང་བརྩེ་བའི་
མཐའ་བསྐོར་ནས་ཡོང་བའི་བརྒྱུད་རིམ་གྱི་འདས་དོན་ལ་དྲན་གསོ་ཞིག་ཐེབས་
བཅུག་ཡོད་པ་ལྟ་བུའི་མྱོང་ཚོར་བྱུང༌།
སྐབས་དོན་གྱི་གླེང་གཞི་དང་འབྲེལ་བ་ཡེ་ནས་མེད་པའི་ཁ་བརྡ་ཆུ་བོའི་
རྒྱུན་ལྟར་མཚམས་འཇོག་མེད་པ་ཞིག་སཱ་ཏི་ཤ་ཡིས་གོམ་འགྲོས་དང་བསྡེབས་
ནས་མདུན་བསྐྱོད་བྱེད་བཞིན་ཡོད་པ་མཐའ་དག་ཕྱོགས་གཅིག་ཏུ་དྲིལ་ནས
བྷིན་ཡི་རྣ་བ་གཉིས་ཀྱི་ནང་དུ་སྙན་ཞིང་འཇེབས་པར་རྒྱ་བཞིན་ཡོད་པ་དང་། བྱིས་
པ་འདིའི་ལྷད་མེད་ཀྱི་ཚེ་སྲོག་གི་རང་མདངས་བཅོས་མ་མ་ཡིན་པའི་འོག་ནས་
ཁོས་རེ་ཞིག་རང་ཉིད་ཀྱི་མི་ཚེའི་འཚོ་བ་དེ་རྙོག་འཛིང་ཆེ་བའི་ཟིང་ཆ་འཁྲུག་པོ་
882-

ཞིག་གི་ནང་དུ་ཚུད་ནས་ཡོད་པ་དེ་བསམ་ཡུལ་ལས་བརྗེད་ཐུབ་པར་གྱུར།
ཁོ་གཉིས་སུའུ་ཆར་རས་ཐ་ཡི་ཁང་པ་རུ་འབྱོར་བ་ལ་ངེས་པར་དུ་ཁོ་གཉིས་
ཀྱིས་ཕེ་རེ་ཤུ་བྷ་བྷུ་ཡི་ཁང་པའི་མདུན་ཕྱོགས་བརྒྱུད་ནས་འགྲོ་དགོས་པ་དང༌།
བརྒྱུད་རིམ་དེའི་ཁྲོད་ནས་ཁོ་གཉིས་ཀྱིས་ཕ་རེ་ཤུ་བྷ་བྷུ་ཡིས་རྒྱུན་སྡོད་བྱེད་སའི་
ཁང་མིག་དེ་ངེས་པར་དུ་སྲང་ལམ་གྱི་ཕྱོགས་ནས་མཐོང་ཐུབ་པ་ཞིག་རེད། དེ་
ལྟར་ཁོ་གཉིས་ཁང་མིག་དེ་བརྒྱུད་ནས་འགྲོ་བའི་སྐབས་སུ་བྷི་ནོ་ལ་ཁང་མིག་དེའི་
ཕྱོགས་སུ་ཐེངས་གཅིག་མི་བལྟ་བའི་རང་དབང་གཏན་ནས་མ་བྱུང༌། དེར་
གཅིག་བལྟས་ཚེ། ཁོས་ཕེ་རེ་ཤུ་བྷ་བྷུ་ཁོང་གི་མདུན་ཅོག་གི་འཁྲིས་སུ་བཞུགས་
ནས་ཡོད་པ་མཐོང་། དེ་ལྟ་ནའང་ཁོས་དེར་སྐད་ཆ་བཤད་བཞིན་ཡོད་མེད་
དེ་སྲང་ལམ་དེའི་སྟེང་ནས་ཤེས་ཐུབ་མི་སྲིད་པ་ཞིག་རེད། འོན་ཀྱང་ལོ་ལི་ཏུ་
ཁ་ལ་ཉན་པའི་སློབ་ཕྲུག་གཅིག་དང་འདྲ་བར་ཕེ་རེ་ཤུ་བྷ་བྷུ་ཡི་རྐུབ་བཀྱག་གི་ཉེ་
ས་ཞིག་ཏུ་རྐུབ་བཀྱག་རྒྱབ་བསྙེས་ཅན་ཞིག་གི་ནང་དུ་བསྡད་ནས། རྒྱབ་ཕྱོགས་
དེ་སྲང་ལམ་ཕྱོགས་སུ་ཚུར་གཏད་ནས་བསྡད་ཡོད་པ་དེ་མཐོང་ཐུབ་པ་ཞིག་རེད།
ལོ་ལི་ཏཱ་སུའུ་ཆར་རས་ཐ་ཡི་ཁང་པ་ནས་ཚུར་ཡོང་བའི་སྐབས་ཀྱི་བསམ་
བློའི་ངར་ཤུགས་ཀྱི་རང་འགུལ་དྲག་པོ་དེས་མོ་སྡོད་བཟོད་མི་འཕེར་བའི་ཚབ
ཚུབ་གཅིག་གི་གནས་སུ་བསྐྱལ་བ་དང་། མོས་དེ་ལ་སྟངས་འཛིན་བྱས་ཏེ་རང་
སེམས་གཞན་དུ་གཡེང་བར་བྱེད་པའི་ཐབས་ལམ་ཞིག་མ་རག་པར་བརྟེན། མོ་
མགྱོགས་མྱུར་དུ་ཕེ་རེ་ཤུ་བྷ་བྷ་ཡི་འཁྲིས་སུ་ཕྱིན་པ་ཞིག་རེད། ཁོའི་ཉེ་འཁྲིས་
སུ་ལྷིང་འཇགས་ཀྱི་ཞི་བདེ་གཏིང་ཟབ་པ་ཞིག་གཟུགས་མེད་ཀྱི་རྣམ་པ་རུ་རྟག་
ཏུ་འཕྲོ་བཞིན་ཡོད་པར་བརྟེན། ངལ་དུབ་དང་རྙོག་འཛིང་གིས་བཅིངས་པའི་
883-

ལོ་ལི་ཏཱ་རང་ཉིད་ཀྱི་ལྷིང་འཇགས་མིན་པའི་ཚོར་འདུ་རྣམས་ལ་སྟངས་འཛིན་བྱེད་
རྒྱུའི་ཆེད་དུ་ཁོའི་ཉེ་འཁྲིས་སུ་ཡང་ཡང་འགྲོ་རྒྱུའི་གོམས་གཤིས་ཡོད་པ་ཞིག་རེད།
དེ་རིང་ཕེ་རེ་ཤུ་བྷ་བྷུ་ཡིས་མོ་ལ། ལོ་ལི་ཏྭ། གནས་ཚུལ་ག་རེད་འདུག
ཅེས་དྲིས།
དེའི་ལན་དུ་མོས། གནས་ཚུལ་གང་ཡང་མི་འདུག ཨ་ཕ། འོན་ཀྱང་
ཁྱོད་ཀྱི་ཁང་མིག་འདི་ཡིད་དུ་འོང་ཞིང་ཞི་བསིལ་ལྡན་པར་བརྟེན། ང་འདིར་
ཡོང་བ་ཡིན། ཞེས་ལན་བརྒྱབས།
ཕེ་རེ་ཤུ་བྷ་བྷུ་ཡིས་དེ་རིང་མོ་ཁོའི་འཁྲིས་སུ་རྨས་སྐྱོན་ཕོག་པའི་ཚེ་སྲོག་ཅིག་
དང་ལྷན་དུ་ཡོང་ཡོད་པ་ཤིན་ཏུ་གསལ་པོ་ཤེས་ཀྱིན་ཡོད་པར་མ་ཟད། གནད་
དོན་དེའི་ཐད་ལ་ཁོ་རང་ཉིད་ཀྱི་ཚེ་སྲོག་གི་ཁྲོད་དུ་ཡང་གསང་བ་ལྐོག་ཏུ་གྱུར་པའི་
སྡུག་བསྔལ་གྱི་ན་ཚ་ཞིག་ཡོད་ངེས་པ་ཞིག་རེད། དེར་བརྟེན་ཁོས་རིམ་པ་བཞིན
དུ་མོ་ལ་རང་ཉིད་ཀྱི་མི་ཚེའི་དཀའ་ཁག་དང་སྤྲོ་སྐྱིད་ཀྱི་བྱ་བ་ཆུང་ཙག་ཐམས་
ཅད་ཀྱི་ཁུར་བོ་ཇེ་ཡང་དུ་གཏོང་བར་བྱེད་པའི་ཐོག་ལ་ཕན་ཐོགས་ཡོད་པའི་བརྗོད་
གཞི་སྣ་ཚོགས་ཤིག་གི་ཐོག་ལ་འགྲེལ་བཤད་བརྒྱབས།
ཕ་དང་བུ་མོ་གཉིས་ཀྱི་བར་ལ་ཕན་ཚུན་ཡིད་ཆེས་གཙང་འཁེལ་གྱི་ཁ་བརྡ་
འདི་འདྲ་ཞིག་བྱེད་བཞིན་ཡོད་པ་མཐོང་མ་ཐག་ཏུ་། བྷི་ནོ་རེ་ཞིག་དེར་ཧྲེང་
ངེར་ལངས་ནས་བསྡད་དེ། སཱ་ཏི་ཤ་ཡིས་ཅི་ཞིག་ཤོད་བཞིན་ཡོད་པ་ལ་མཐའ་
ན་ཉན་འཇོག་དང་བློ་ཁ་ཙམ་ཡང་ཕྱོགས་མ་ཐུབ། སཱ་ཏི་ཤ་ཡིས་དམག་དོན་
གྱི་ཐབས་ཇུས་ཤིན་ཏུ་རྟོགས་དཀའ་བ་ཞིག་གི་དཀའ་ངལ་གྱི་བརྗོད་གཞི་བཟུང་
ནས་སྐད་ཆ་ཤོད་བཞིན་ཡོད་པ་དང་། ཁོས་ཤེས་འདོད་ཀྱི་རེ་བ་དེ་ནི་དམར་
884

ཡག་སྟག་གི་ཁྱུ་ཚོགས་ཤིག་ལ་སྦྱོང་བརྡར་སྤྲད་ནས་དེ་ཚོ་དམག་འཁྲུག་གི་གཡུལ་
འགྱེད་ཀྱི་སྐབས་སུ་བང་བསྒྲིགས་ནས་རང་ཉིད་ཀྱི་དམག་དཔུང་དང་དགྲ་བོའི་
བར་ལ་བཞག་ནས་འཐབ་འཛིང་བྱེད་བཅུག་ན། དེ་ལ་ཏན་ཏན་རྒྱལ་ཁ་འཐོབ་
སྲིད་དང་མི་སྲིད་ཀྱི་སྐོར་ཤེས་འདོད་བྱེད་ཀྱིན་ཡོད་པ་ཞིག་རེད། མཚམས་
འདི་ལ་སླེསློབ་རག་བར་དུ་ཁོ་གཉིས་ཀྱི་བར་གྱི་དྲི་བ་དང་ལན་གྱི་ཆུ་བོའི་འབབ་རྒྱུན་
ལ་འགོག་རྐྱེན་ཅི་ཡང་མེད་པར་མུ་མཐུད་དུ་འགྲོ་བཞིན་ཡོད་ནའང་། གློ་བུར་
དུ་མ་བསམས་ས་ནས་ཁོ་གཉིས་ཀྱི་སྐད་ཆའི་བར་ལ་འགོག་རྐྱེན་ཞིག་བྱུང་བར་
བརྟེན། ཁོས་གནས་ཚུལ་ཅི་ཞིག་བྱུང་བ་ཡིན་ནམ་སྙམ་ནས་ཡར་བྷི་ནོ་ཡི་གདོང་
ལ་གཅིག་བལྟས། དེ་རྗེས་ཁོས་བྷི་ནོ་ཡི་མིག་ཟུར་གྱི་ལྟ་ཕྱོགས་ཀྱི་ཐད་ཀའི་ཕྱོགས
ལ་གཅིག་བལྟས་ཚེ། ལོ་ལི་ཏུ་དེར་ཡོད་པ་མཐོང་ཞིང་ཁོས་དེ་མ་ཐག་ཏུ་སྐད་
བརྒྱབས་ཏེ། གཅེན་མོ་ལོ་ལི་ཏཱ། གཅེན་མོ་ལོ་ལི་ཏཱ། ལྟོས་དང་། ང་སློབ་གྲྭ་
ནས་ཚུར་ཡོང་བའི་ལམ་ཀ་ནས་བྷི་ནོ་བྷ་བྷུ་ལ་ཐུག་སྟེ། ངས་ཁོ་བཟུང་ནས་ནང
ལ་འཁྲིད་འགྲོ་བཞིན་ཡོད། ཅེས་བཤད།
ནམ་ཞིག་ལོ་ལི་ཏཱ་རང་ཉིད་གང་དུ་བསྡད་སའི་རྐུབ་བཀྱག་དེ་ལས་ཡར་
ལངས་མ་ཐག་ཏུ། ཕེ་རེ་ཤུ་བྷ་བྷུ་ཡང་སྲང་ལམ་གྱི་ཕྱོགས་སུ་ཁ་བསྒྱུར། བྷི་
ནོ་ཡི་ལུས་སེམས་ཡོངས་སུ་རྫོགས་པ་ལ་ཚ་དྲོད་ཅིག་འཕྱུར་བ་དང་ཆབས་ཅིག་
ཁོའི་སེམས་ལ། གང་ལྟར་ཡང་དེ་རིང་རང་ཉིད་ལ་འགན་འཁྲིའི་བྱ་བ་ཞིག་
ངེས་པར་དུ་འདུག་སྙམ་ནས། སྭཱ་ཏི་ཤ་ལ་བདེ་མོ་གྱིས། ཞེས་བརྗོད་ནས་ཕེ་
རེ་ཤུ་བྷ་བྷུ་ཡི་ཁང་པ་རུ་སོང་།
ནམ་ཞིག་ཁོ་ཐོག་ཁང་དུ་སོང་བའི་སྐབས་སུ་ཁོས་ལོ་ལི་ཏཱ་དེར་བསྡད་མེད་
885-

པ་ཤེས་པ་དང༌། སེམས་ལ་ཏན་ཏན་ཁོ་དེར་ཡོང་བ་ནི་ཇག་རྐུན་ཞིག་གློ་བུར་
དུ་ཡོང་བ་དང་འདྲ་ཞིང་ཇག་རྐུན་དེས་ཁོ་ཕ་བུ་གཉིས་ཀྱི་ལྷིང་འཇགས་ཀྱི་ཞི་བདེ་
ལ་གཏོར་བཤིག་བཏང་སོང་སྙམ་པ་དང་བཅས་ངོ་ཚའི་སོམ་ཉི་ཞིག་དང་ལྷན་
དུ་རྐུབ་བཀྱག་ཅིག་ཚུར་བླངས་ནས་དེར་བསྡད། ནམ་ཞིག་ཕེཕ་རེ་ཤུ་བྷ་བྷུ་དང
ཁོ་གཉིས་ཀྱིས་ཕན་ཚུན་གཅིག་གིས་གཅིག་ལ་ནམ་རྒྱུན་ལྟར་གྱི་སྔོན་འགྲོའི་སྐད་
ཆ། ཕན་ཚུན་གཟུགས་གཞི་བདེ་པོ་ཡོད་མེད་སོགས་དྲིས་པའི་རྗེས་སུ་བྷི་ནོ་
ཡིས་དེ་མ་ཐག་ཏུ་སྐད་ཆ་གཞན་ཞིག་གི་འགོ་བཙུགས་ཏེ། ངས་ཧིན་དྷུ་པའི་
ཆོས་ལུགས་ཀྱི་ལམ་དང་ལུགས་སྲོལ་སོགས་ལ་ཁ་ཞེ་གཉིས་མེད་ཀྱི་སྒོ་ནས་བརྩི་
འཇོག་དང་སྲུང་བརྩི་བྱེད་ཐུབ་ཀྱིན་མེད་པར་མ་ཟད། དོན་དངོས་སུ་ངས་དེ་
ཚོའི་ཐད་ལ་ཕལ་ཆེར་ཉི་མ་རེ་བཞིན་ཁྲིམས་འགལ་བྱས་ཏེ་མི་དགེ་བའི་སྡིག་པ་
གསོག་གིན་འདུག དེར་བརྟེན་ངའི་སེམས་ལ་ང་རང་ཉིད་ཀྱིས་བྷ་རཱ་མོ་ཡི་ཚོགས་
པའི་ཁྲོད་ནས་སྐྱབས་བསྟེན་ས་ཞིག་འཚོལ་རྒྱུ་དེ་ང་རང་ཉིད་ཀྱི་ལས་འགན་དང་
ཁྱོད་ཀྱིས་ང་ལ་དེའི་ནང་དུ་འཛུལ་ཞུགས་བྱེད་ཆོག་པའི་ཆོག་མཆན་ཞིག་གནང་
རྒྱུའི་རེ་བ་ཡང་རྒྱག་བཞིན་ཡོད། ཅེས་བཤད།
བསམ་ཚུལ་དེ་དང་ཐག་གཅོད་དེ་གཉིས་སྐར་མ་བཅོ་ལྔ་ཙམ་གྱི་སྔོན་ལ
ཡང་བྷི་ནོ་ཡི་སེམས་ཀྱི་ནང་ལ་གསལ་པོར་འཁོར་མྱོང་མེད་པ་ཞིག་རེད། སྐད་
ཆ་དེ་འདྲ་ཞིག་གོ་ཡོང་དུས་ཕེ་རེ་ཤུ་བྷ་བྷུ་ཧང་སངས་ནས་རེ་ཞིག་ཁུ་སིམ་མེར་
སྐད་ཆ་ཅི་ཡང་བཤད་རྒྱུ་མེད་པར་ལུས། དེ་རྗེས་ཁོས ཡིན་ནའང་བྷི་ནོ། ཁྱོད་
ཀྱིས་སྐད་ཆ་དེའི་ཐོག་ལ་ཕྱོགས་གང་ས་ནས་བསམ་གཞིག་ནན་ཏན་ཞིག་བྱས་
ཡོད་དམ། ཞེས་དྲིས།

བྷི་ནོ་ཡིས། གནད་དོན་འདིའི་ཕྱོགས་ལ་ཧ་ཅང་གི་བསམ་གཞིག་ནན་
ཏན་གང་ཡང་བྱེད་དགོས་པ་ཞིག་མ་རེད། ཅེས་ལན་བརྒྱབས་པ་དང་ཆབས་
ཅིག ང་ལ་མཚོན་ན་དེ་ནི་འགྲིག་དང་མ་འགྲིགས་ཀྱི་སྐད་ཆ་སྟབས་བདེ་ཞིང་
ལས་སླ་བོ་ལྟ་བུ་ཞིག་རེད། དེ་ནི་ཁ་ཡོད་ལག་ཡོད་ཀྱི་ཐད་ཀའི་གནད་དོན་ཞིག་
རེད། ངས་ཆོས་ལུགས་ལ་སློབ་སྦྱོང་བྱས་པའི་བརྒྱུད་རིམ་འོག་ནས་ངས་ཆོས་
ལུགས་ཞེས་པ་དེ། ལམ་ལུགས་དང་སྲོལ་རྒྱུན་གྱི་བཀག་རྒྱ་ཁོ་ནའི་འོག་ཏུ་གནས་
ཡོད་པ་ཞིག་ཡིན་པའི་ངོས་ལེན་ནམ་ཡང་བྱེད་ཐུབ་ཀྱིན་མི་འདུག རྒྱུ་མཚན་
དེ་ལ་བརྟེན་ནས་དོན་དངོས་པོའི་ཆོས་ཉིད་དང་མི་མཐུན་པའི་གནད་དོན་མང་
པོ་ཞིག་གི་ཐོག་ལ་དུས་ཡུན་ཆེས་རིང་པོ་ཞིག་གི་རིང་ལ་ཧིན་དྷུ་པའི་ཆོས་ལུགས་
ལ་ཁ་ཞེ་གཉིས་མེད་ཀྱི་ཡིད་ཆེས་ཡོད་པ་རྣམས་དང་ལྷན་དུ་ངས་འབྲེལ་བ་བྱས་
ནས་བསྡད་པ་རེད། དེར་བརྟེན་ངས་ཁོང་ཚོ་ལ་ཏན་ཏན་བརྡབ་གསིག་དང་
རྙོག་འཛིང་ཞིག་ལངས་བཅུག་ནས་ཁོང་ཚོ་ཧོན་འཐོར་འཇུག་རྒྱུ་ཡིན་པར་མ་
ཟད། དེ་ནི་ང་རང་ཉིད་ཀྱི་ནོར་འཁྲུལ་ཚབས་ཆེན་ཞིག་ཡིན་པ་དེ་ངའི་སེམས་
ལ་དོགས་པ་ཅུང་ཟད་ཀྱང་མི་འདུག ང་རང་ཉིད་ཀྱི་ད་ལྟའི་གནས་སྟངས་གང་
གི་ཕྱོགས་ལ་ཡང་སེམས་ཁྲལ་མེད་པ་ཞིག་ཡིན་ན། ངས་ཏན་ཏན་རང་ཉིད་
ནོར་འཁྲུལ་འདི་ལས་ཐར་ཐབས་ཀྱི་ཕྱོགས་ལ་གྲ་སྒྲིག་བྱེད་ངེས་པ་ཞིག་རེད།
དེ་མིན་གཞན་ངས་རང་ཉིད་ཀྱི་ཆེ་མཐོང་དེ་མུ་མཐུད་ནས་གཅེས་སྐྱོང་བྱེད་གཏན་
ནས་མི་ཐུབ་པ་ཞིག་རེད། ཅེས་བཤད།
དེ་ལྟ་བུའི་གནས་ལུགས་གསལ་བཤད་ཀྱི་འགྲེལ་བརྗོད་རིང་པོ་ཞིག་ཕེ་
རེ་ཤུ་བྷ་བྷུ་ལ་མཚོན་ན་ངེས་པར་དུ་དགོས་གལ་ཆེ་བ་ཞིག་གང་ཡང་མ་རེད། འོན་
887-

ཀྱང་བྷི་ནོ་རང་ཉིད་ཀྱིས་དེ་ལྟར་གསལ་བཤད་བྱས་པ་དེ་ཁོ་རང་ཉིད་ཀྱི་ཐག་གཅོད་
ཀྱི་ཐོག་ལ་ངར་ཤུགས་འཕེལ་བའི་ཆེད་དུ་ཁོ་རང་ཉིད་ལ་མཚོན་ན་ངེས་པར་དུ་
གལ་ཆེན་པོ་ཞིག་རེད། ཁོའི་སེམས་ལ་ཁོ་རང་ཉིད་ཀྱིས་རང་ཉིད་ཇི་ལྟར་ཡིན་
མིན་གྱི་ཕྱོགས་ལ་བསམ་གཞིག་བྱས་པའི་གྲུབ་འབྲས་ཀྱི་སྙིང་དོན་ཁྲོད་ནས། རང་
ཉིད་ལ་ཇི་ལྟར་བསམ་བློ་བཏང་བ་དང་མཉམ་དུ་རང་ཉིད་ཀྱི་བྲང་གི་གཞི་ལ་སྤོབས་
པའི་སྐྲངས་འབུར་ཞིག་གྱེན་དུ་འབུར་བཞིན་ཡོད་པ་དང་། དེའི་ཁྲོད་ནས་རང་
ཉིད་དྲང་བདེན་གྱི་ཕྱོགས་ལ་ཡོད་པར་མ་ཟད། དྲང་བདེན་གྱི་རྒྱལ་ཁ་ཡང་
རང་ལ་ཐོབ་ཡོད་པ་ཚོར་བཞིན་ཡོད་པ་ཞིག་རེད། ཁོ་རང་ཉིད་ཀྱིས་རང་གི་
ཕོ་གསར་དར་མའི་རང་གཤིས་ལ་ཆེ་བསྟོད་ཀྱི་གཟིགས་བཟོས་བྱས་པ་དེ། དཀའ་
ངལ་དང་ཐེ་ཚོམ་གྱི་གནས་སུ་བསྡད་ཡོད་པ་ཞིག་རེད།
ཕེ་རེ་ཤུ་བྷ་བྷུ་ཡིས་ཁོ་ལ། ཁྱོད་ཀྱིས་ཆོས་ལུགས་ཀྱི་ཕྱོགས་ལ་ཡིད་ཆེས་
དང་དད་པ་བྱེད་པའི་བསམ་བློའི་འཁྱེར་སོ་དེ་བྷ་རཱ་མོ་ཡི་ཚོགས་པ་དང་གཅིག་
མཚུངས་རེད་དམ། ཞེས་དྲིས།
བྷི་ནོ་ཅུང་ཟད་ཅིག་གི་རིང་ལ་ཁུ་སིམ་མེར་བསྡད་ཅིང་དེ་རྗེས་སྐད་ཆའི་
འགོ་བཙུགས་ཏེ། ངས་ཁྱོད་ལ་སྐད་ཆ་དྲང་མོར་ཐད་ཀར་བརྗོད་པ་ཡིན་ན།
ངས་གནད་དོན་དེའི་ཕྱོགས་ལ་མི་མང་པོ་ལ་རྩོད་པ་བརྒྱབས་ཡོད་ནའང་། དོན་
དངོས་སུ་ང་རང་ཉིད་ལ་ཡིད་ཆེས་དང་དད་པ་ཡོད་པའི་བསམ་ཚུལ་གྱི་འོག་ནས་
དུས་ཡུན་གང་འཚམས་ཤིག་ཕྱིན་ཡོད་པ་རེད། འོན་ཀྱང་ད་སྐབས་ངས་རང་
ཉིད་ཀྱི་ཆོས་ལུགས་ལ་ཡིད་ཆེས་དང་དད་པ་བྱས་པའི་བརྒྱུད་རིམ་ཁྲོད་ཀྱི་རང་
ཉིད་ཀྱི་ལྟ་ཚུལ་རྣམས་ཡང་དག་པ་དང་བསམ་བློའི་གོ་རྟོགས་གཏན་ནས་སྨིན་
-888-

མེད་པ་ཞིག་ཡིན་པ་ཤེས་ཀྱིན་འདུག ད་ཆར་ངས་ཁྱོད་ལ་བརྟེན་ནས་ཆོས་ལུགས་
དང་དད་པ་ཞེས་པ་དེ་དོན་དངོས་སུ་ཅི་འདྲ་ཞིག་ལ་ངོས་འཛིན་བྱེད་དགོས་ཡོད་
མེད་གསལ་པོར་ཤེས་ཀྱིན་ཡོད། ཆོས་ལུགས་ཀྱི་གོ་དོན་ངོ་མ་དེ་ངའི་མི་ཚེའི་
ནང་ལ་མངོན་དུ་གྱུར་མེད་པ་ཞིག་རེད། གང་ཡིན་ཟེར་ན་ངས་ཆོས་ལུགས
ཀྱི་ཡིད་ཆེས་ངོ་མ་དེ་རང་གི་རྒྱུད་ལ་སྐྱེས་མེད་བཞིན་དུ་དུས་ད་ལྟ་ལ་ཐུག་གི་བར་
དུ་ཐབས་ཤེས་སྣ་མ་སྣ་ཚོགས་དང༌། རྩོད་སྒྲུབ་ཀྱི་རིགས་པ་ཕྲ་ཞིང་ཞིབ་པའི་
སྒོ་ནས་སྲོལ་རྒྱུན་གྱི་ལྟ་བ་བཟུང་སྟེ། ད་ལྟའི་ང་ཚོའི་སྤྱི་ཚོགས་ཀྱི་ངོ་གདོང་གི
ཆོས་ལུགས་ཁོ་ནའི་རྗེས་སུ་འབྲངས་ནས་བསྡད་པ་ཡིན། ངས་ཆོས་ལུགས་
གང་ཞིག་འཐད་ལྡན་དང་ཡང་དག་པ་ཡིན་མིན་གྱི་ཐོག་ལ་བསམ་གཞིག་བྱེད་
རྒྱུ་དེ་དགོས་མཁོ་ཡོད་པ་ཞིག་ཡིན་པའི་བསམ་ཚུལ་ནམ་ཡང་འཁོར་མ་མྱོང་།
ངས་དུས་རྟག་ཏུ་ཆོས་ལུགས་ཞེས་པ་དེ་ཡང་དག་པ་ཞིག་ཡིན་པའི་ཁུངས་སྐྱེལ་
དང་ར་སྤྲོད་བྱེད་རྒྱུའི་ཕྱོགས་ལ་འབད་བརྩོན་བྱས་ཏེ། དེའི་ཕྱོགས་ནས་རང་
ཉིད་ལ་རྒྱལ་ཁ་འཐོབ་རྒྱུའི་འབད་བརྩོན་ཁོ་ན་བྱས་པ་ཡིན། ཅི་ཙམ་ཆོས་ལུགས་
ཀྱི་གནད་དོན་ཐོག་ལ་ཁུངས་སྐྱེལ་ར་སྤྲོད་བྱེད་རྒྱུ་དེ་བྱེད་དཀའ་བའི་གནས་སུ་
གྱུར་པ་དེ་ཙམ་དུ། ངས་གནད་དོན་དེའི་ཐོག་ལ་ཁུངས་སྐྱེལ་ར་སྤྲོད་བྱེད་རྒྱུའི་
སྤོབས་པ་དང་ང་རྒྱལ་དང་དུ་བླངས་པ་ཡིན། ད་ལྟའི་ཆར་ཡང་ངས་རང་ཉིད་
ལ་ཆོས་ལུགས་ཀྱི་ཕྱོགས་ལ་བཅོས་མིན་ལྷན་སྐྱེས་ཀྱི་ཡིད་ཆེས་མིང་དོན་མཚུངས་
པ་ཞིག་ཡོད་མེད་བརྗོད་ཐུབ་ཀྱིན་མེད། འོན་ཀྱང་ང་རང་ཉིད་མཐུན་འགྱུར་
གྱི་རྒྱབ་སྐྱོར་ལྡན་པའི་ཁོར་ཡུག་ཅིག་གི་ནང་དུ་སླེབས་པར་མ་ཟད། ང་ལ་དེའི་
ཕྱོགས་ནས་མིག་ལྟོས་སྟོན་ཐུབ་པའི་སྐྱེ་བོ་དེ་འདྲ་ལ་ཡང་འཕྲད་པ་ཡིན་ན། རྐྱེན་
889-

དེ་ཙམ་ཞིག་གི་འོག་ནས་ང་ཐད་ཀར་ཁ་ཕྱོགས་དེའི་ཁྲོད་དུ་གོམ་བགྲོད་བྱེད་རྒྱུ་
ཡིན་པ་ནི་གཏན་འཁེལ་བ་ཞིག་རེད། མདོ་དོན་གང་ལྟར་ཡང་ང་རང་ཉིད་
རང་གི་བསམ་བློའི་ཁྲོད་དུ་གདུག་རྩུབ་ཀྱི་ཚོར་ཤུགས་དྲག་པོ་ཞིག་ལངས་ནས་
ཡོད་པའི་གནས་དེའམ། ཡང་ན་འཕྱ་དམོད་དང་ཁྱད་གསོད་ཀྱི་ཡུལ་དེ་ལས་
རྒྱལ་ཁ་ཐོབ་པའི་དར་ཆ་ཞིག་དང་འདྲ་བར་རང་དབང་གི་གནས་སུ་ངེས་པར་
དུ་ལོངས་སུ་སྤྱོད་དགོས་ཡོད། ཅེས་སྨྲས།
དེ་ལྟར་ཁོས་ཕེ་རེ་ཤུ་བྷ་བྷུ་ལ་རང་ཉིད་ཀྱི་གནས་བབས་གྲོས་བསྡུར་ལབ་
གླེང་བྱས་པའི་བརྒྱུད་རིམ་ཁྲོད་དུ་དགག་སྒྲུབ་ཀྱི་རྩོད་པ་དེ་དག་གིས་ཁོའི་ད་ལྟའི་
བསམ་བློའི་གནས་བབས་ལ་མཐུན་འགྱུར་གྱི་རྒྱབ་སྐྱོར་ཐོབ་པའི་བཟོ་ལྟ་ཞིག་
འབུར་དུ་ཐོན་བཅུག་པ་དང་ཆབས་ཅིག་ཁོ་རང་ཉིད་ཀྱིས་ཉི་མ་མང་པོ་ཞིག་ལ་
གནད་དོན་དེའི་ཕྱོགས་ལ་བསམ་གཞིག་ནན་ཏན་བྱས་ཏེ། རང་ཉིད་འགྱུར་
བ་མེད་པའི་དམ་བཅའ་བརྟན་པོ་དེའི་ཐོག་ལ་སླེབས་པ་ལྟར་དུ་ཡིད་སེམས་སྤྲོ་
བཞིན་དུ་སྐད་ཆ་བཤད་རྒྱུའི་འགོ་བཙུགས།
འོན་ཀྱང་ད་དུང་ཕེ་རེ་ཤུ་བྷ་བྷུ་ཡིས་ཁོ་ལ་གནད་དོན་དེའི་ཕྱོགས་ལ་དུས་
ཚོད་ངེས་ཅན་ཞིག་བཏང་ནས་བསམ་གཞིག་ནན་ཏན་གྱི་འོག་ནས་ཐག་གཅོད་
བྱེད་དགོས་པའི་ཨུ་ཚུགས་ཚ་འདེད་བཏང་བར་བརྟེན། བྷི་ནོ་ཁོའི་འགྱུར་བ་
མེད་པའི་བསམ་བློའི་འཆར་སྒོ་དེའི་ཕྱོགས་ལ་ཕེ་རེ་ཤུ་བྷ་བྷ་ལ་ད་དུང་ཐེ་ཚོམ་དང་
སོམ་ཉི་ཏོག་ཙམ་ཞིག་མེད་དམ་སྙམ་པའི་བསམ་གཞིག་གི་ཁྲོད་དུ་ལྷུང༌། རྒྱུ་
མཚན་དེ་ལ་བརྟེན་ནས་ཁོ་ལ་སྔར་ལས་ཀྱང་མཁྲེགས་བཟུང་གི་རང་ཤེད་ཆེ་རུ་
ཕྱིན་ནས་ཁོས་ཕེ་རེ་ཤུ་བྷ་བྷུ་ལ། རང་ཉིད་ཀྱི་བསམ་བློའི་འཆར་སྒོ་དེ་ལ་གཡོ་
890-

འགུལ་དང་འགྱུར་བ་གཏན་ནས་མེད་པའི་ཁག་ཐེག་གི་དམ་བཅའ་དང་གསལ་
བཤད་ཡང་ཡང་བྱས། འོན་ཀྱང་ཁོ་གཉིས་ཀ་སུ་ཞིག་གི་ཕྱོགས་ནས་ཀྱང་ལོ་
ལི་ཏཱ་དང་ཁོ་གཉིས་ཀྱི་གཉེན་སྒྲིག་གི་ཕྱོགས་ལ་སྐད་ཆ་གང་ཡང་བརྗོད་མེད་པ་
ཞིག་རེད།
དུས་སྐབས་འདིར་སླེབས་པའི་ཚེ། བྷོར་དྷ་སུན་དྷ་རེས་ཀྱིས་ནང་གི་ལས་
ཀ་ཞིག་ལ་ཁ་གཡར་ནས་ཁང་མིག་དེའི་ནང་དུ་འཛུལ་ནས་ཡོང་བ་དང་། ནམ་
ཞིག་མོས་ནང་གི་ལས་ཀ་དེ་ཚར་ནས་ཕྱི་ཚུལ་དུ་བྷི་ནོ་དེར་ཡོད་པ་མཐོང་ཡོད་
པའི་རྣམ་འགྱུར་གྱི་རྟགས་མཚན་ཙམ་ཡང་མ་བསྟན་པར་ཕྱི་རུ་འགྲོ་རྒྱུ་ལ་ཁ་
ཕྱོགས་པའི་ཚེ། བྷི་ནོ་ཡི་སེམས་ལ་ཕེ་རེ་ཤུ་བྷ་བྷུ་ཡིས་ཏན་ཏན་མོ་ལ་སྐད་བཏང་
ནས་བྱུང་མ་ཐག་པའི་གནས་ཚུལ་གྱི་དུམ་བུ་དེ་མོ་ལ་འགྲེལ་བཤད་རྒྱག་གི་རེད་
སྙམ་པའི་བསམ་བློ་འཁོར། འོན་ཀྱང་ཕེ་རེ་ཤུ་བྷ་བྷུ་ཡིས་སྐད་ཆ་ཚིག་གཅིག་
ཀྱང་མ་བརྗོད་པར་མ་ཟད། དོན་དངོས་སུ་ཁོས་ད་ལྟའི་དུས་སྐབས་དེ་གནད་
དོན་དེའི་ཕྱོགས་ལ་སྐད་ཆ་བཤད་རྒྱུའི་མཚམས་སུ་སླེབས་པ་ཞིག་ལ་ཡང་ངོས་
འཛིན་བྱེད་ཀྱིན་མེད་པ་ཞིག་རེད། ཁོ་རང་ཉིད་ཀྱི་འདོད་པ་ལ་ད་དུང་གནད་
དོན་དེའི་སྐོར་མངོན་གསལ་མ་བྱས་པར་གསང་བ་བྱེད་འདོད་ཡོད་ནའང་། ནམ་
ཞིག་བྷོར་དྷ་སུན་དྷི་རེས་ཀྱིས་ཁོང་གི་ཕྱོགས་ལ་རང་ཉིད་ཀྱི་མི་འདོད་པའི་རྣམ་
འགྱུར་ལ་སྒོབསྟུན་པའི་ཁོང་ཁྲོ་དང་མཐོང་ཆུང་གི་སྤྱོད་ལམ་ཆེས་ཡིད་དུ་མི་འོང་
བ་ཞིག་བསྟན་ཡོང་དུས། བྷི་ནོ་ཡིས་ཁོ་རང་ཉིད་ལ་བཀག་སྡོམ་དང་སྟངས
འཛིན་བྱེད་མ་ཐུབ་པར་མོའི་རྗེས་སུ་ཕྱིན་ནས་མོ་ལ་ཡ་རབས་ཚུལ་ལྡན་གྱི་སྒོནས་
མགོ་བོ་ནང་དུ་བསྒུར་ཏེ་ངག་ནས། ང་དེ་རིང་ཁྱོད་ཀྱི་གམ་དུ་རང་ཉིད་བྷ་རཱ་
891-

མོ་ཡི་ཚོགས་པའི་ནང་དུ་ཞུགས་རྒྱུའི་འདོད་པ་ཡོད་པའི་སྐོར་བཤད་དུ་ཡོང་བ་
ཡིན། ངས་རང་ཉིད་ཚོགས་པ་དེའི་ནང་དུ་འོས་ཤིང་འཚམས་པ་ཞིག་མིན་པ་
ཤེས་ཀྱིན་ཡོད། འོན་ཀྱང་རེ་བ་ལ་ཁྱོད་ཀྱིས་ང་ལ་དེའི་ཕྱོགས་ལ་སློབ་སྟོན་བྱེད་
རྒྱུའི་འདུན་པ་ཡོད། ཅེས་སྨྲས་
བྷོར་དྷ་སུན་དྷི་རེས་ཀྱིས་ཁོའི་སྐད་ཆ་དེ་གོ་སྐབས་སོམ་ཉི་དང་ཐེ་ཚོམ་ལྷན་
ཅིག་ཏུ་ཡང་བསྐྱར་ཁང་མིག་དེའི་ནང་དུ་ག་ལེར་འཛུལ་ནས་ཕེ་རེ་ཤུ་བྷ་བྷུ་ཡི་
ཕྱོགས་ལ་ཐད་ཀར་འདྲི་རྩད་ཀྱི་ཚུལ་དུ་གཅིག་བལྟས། ཕེ་རེ་ཤུ་བྷ་བྷུ་ཡིས། བྷི་
ནོ་ཡིས་ང་ལ་ཁོ་བྷ་རཱ་མོ་ཡི་ཚོགས་པ་ནང་དུ་ཞུགས་རྒྱུའི་ཐོག་ལ་འབོད་སྐུལ་བྱེད་
ཀྱིན་འདུག ཅེས་གསལ་བཤད་བྱས།
སྐད་ཆ་དེ་གོ་དུས་བྷོར་དྷ་སུན་ངྷི་རེས་ཀྱི་སེམས་ལ། རང་ཉིད་ཀྱི་ཕ་རོལ་
པོ་དབང་དུ་བསྡུས་ཡོད་སྙམ་པའི་སྤོབས་པ་ཞིག་སྐྱེས། འོན་ཀྱང་ག་རེ་བྱས་
ནས་མོའི་སེམས་ཀྱི་དགའ་ཚོར་དེ་ལྷད་ཀྱིས་མ་གོས་པ་ཞིག་ཏུ་མ་གྱུར་པ་རེད་
དམ། མོའི་སེམས་ལ་དུས་རྟག་ཏུ་ཕེ་རེ་ཤུ་བྷ་བྷུ་ལ་སྣ་སུན་ཅིག་གཏོང་འདོད་
ཀྱི་འདུན་པ་ཤུགས་དྲག་པོ་ཡོད་པར་བརྟེན། མོས་ཡང་ནས་ཡང་དུ་མ་འོངས་
ལུང་བསྟན་གྱི་ཚུལ་དུ་སྐྱེ་བོ་ཚང་མ་ལ། ཉི་མ་གཅིག་ལ་མོའི་ཁྱོ་ག་དེ་རང་གི་
ཀུན་སྤྱོད་ཀྱི་ཕྱོགས་ལ་འགྱོད་སེམས་སྙིང་ན་བ་ཞིག་སྐྱེ་དགོས་ཏན་ཏན་འབྱུང་
གི་རེད། ཅེས་ཁྱབ་བསྒྲགས་བྱེད་བཞིན་ཡོད་པ་རེད། དེར་བརྟེན་མོས་ཕེ་
རེ་ཤུ་བྷ་བྷུ་ལ་སྤྱི་ཚོགས་ཁྲོད་ཀྱི་རྙོག་འཛིང་རྣམས་ཀྱིས་མཐའ་བསྐོར་ནས་ཡོང་
ནའང་། ཁོ་ལ་གཡོ་འགུལ་ཅི་ཡང་མི་ཐེབས་པ་ཤེས་དུས། མོའི་སེམས་ལ་
བཟོད་བསྲན་བྱེད་མི་ཐུབ་པའི་ཁོང་ཁྲོ་ཞིག་སྐྱེ་བཞིན་ཡོད་པ་དང་། ད་ཆར་
-892-

ཁོང་ཚོའི་ཁྱིམ་གྱི་དཀའ་རྙོག་ཐམས་ཅད་ཕར་བལྟས་ན་རང་བཞིན་གྱི་སྒོ་ནས་
ཞི་འཇམ་དང་ལྷིང་འཇགས་སུ་འགྲོ་རྒྱུའི་ཕྱོགས་ལ་ཁ་བསྒྱུར་ཡོང་དུས། མོའི་
རྒྱུད་ལ་སྤྲོ་སྐྱིད་ཀྱི་དགའ་བ་དང་མ་འདྲེས་པའི་ཚོར་འདུ་ལྷད་མེད་ཅིག་གི་མྱོང་
བ་གང་ཡང་སྐྱེ་མ་ཐུབ།
དེར་བརྟེན་མོས་ཡིན་ལུགས་ཚུལ་ལྡན་གྱི་སྤྱོད་པ་ཞིག་བསྟན་པ་དང་ཆབས་
ཅིག་ངག་ནས། གལ་ཏེ་བྷི་ནོ་ང་ཚོའི་ཚོགས་ཁོངས་སུ་ཞུགས་རྒྱུའི་བསམ་ཚུལ་
གྲོས་གཞི་དེ་ཉི་མ་ཁ་ཤས་ཀྱི་སྔོན་ལ་གཏན་འཁེལ་བྱུང་ཡོད་ན། ང་ཚོས་དེ་ལྟ་
བུའི་དཀའ་སྡུག་དང་དམའ་འབེབས་སོགས་ལ་ངང་རིང་དང་བཟོད་བསྲན་བྱེད
དགོས་གཏན་ནས་བྱུང་མེད་པ་ཞིག་རེད། ཅེས་བཤད།
ཕེ་རེ་ཤུ་བྷ་བྷུ་ཡིས་ཅི་མི་སྙམ་པའི་སྒོནས། གནས་ཚུལ་འདི་ང་ཚོའི་དཀའ་
རྙོག་དང་དམའ་འབེབས་སོགས་ལ་འབྲེལ་བ་གང་ཡང་མེད་པ་ཞིག་རེད། བྷི་
ནོ་ང་ཚོའི་ཚོགས་པའི་ཁྲོད་དུ་ཞུགས་རྒྱུའི་འདོད་པ་ཡོད་པའི་གནས་ཚུལ་དེ་ཙམ་
ཞིག་རེད། ཅེས་སྨྲས།
བྷོར་དྷ་སུན་ངྷི་རེས་ཀྱིས། ང་ཚོའི་ཚོགས་པའི་ཁྲོད་དུ་ཞུགས་རྒྱུ་དེ་ཙམ་
ཞིག་རང་རེད་དམ། ཞེས་དྲིས།
བྷི་ནོ་ཡིས། ང་ཁྱོད་ཚོའི་དཀའ་རྙོག་དང་མཐོང་ཆུང་ཁྱད་གསོད་སོགས་
ཀྱི་གཞི་རྩའི་གནད་འགག་ཏུ་གྱུར་ཡོད་པ་དཀོན་མཆོག་གིས་ཤེས་གསལ་རེད།
ཅེས་འགྲེལ་བཤད་བརྒྱབས།
ཕེ་རེ་ཤུ་བྷ་བྷུ་ཡིས། བྷི་ནོ། ཁྱོད་ཀྱིས་འདིར་ཉོན་དང༌། ཁྱོད་ཚོགས་
པ་འདིའི་ནང་དུ་ཞུགས་རྒྱུ་ལ་དེའི་གནས་ལུགས་རྒྱུ་མཚན་སོགས་ཞིབ་ཅིང་ཕྲ་
893-

བ་ཁོང་དུ་མ་ཆུད་པར་རང་དགར་དེའི་ནང་དུ་འཛུལ་ཞུགས་མ་བྱེད། ངས་
ཁྱོད་ལ་སྔོན་ཆད་ཀྱང་ཁྱོད་ཀྱིས་མཇུག་འབྲས་ཚབས་ཆེན་གྱི་གནས་ལ་རྐང་པ་
གཏན་ནས་མ་རྒྱག་ཅེས་བཤད་པ་ཡིན། གང་ཡིན་ཟེར་ན། ང་ཚོ་སྤྱི་ཚོགས་
ཀྱི་དཀའ་རྙོག་ཅི་བྱ་གཏོལ་མེད་ཀྱི་གནས་ཤིག་ཏུ་ལྷུང་ཡོད་པ་དེ་བཞིན་དུ་ཁྱོད་
ཀྱང་དཀའ་རྙོག་དེ་འདྲ་ཞིག་གི་འོག་ལ་ཡོད་པ་རེད། ཅེས་བཤད།
བྷོར་དྷ་སུན་དྷི་རེས་ཀྱིས་མགྲིན་གཅིག་དབྱངས་གཅིག་གི་ཚུལ་དུ། དེ་
དངོས་གནས་བདེན་པ་རེད། འོན་ཀྱང་ངའི་སྐད་ཆའི་ནང་དོན་དེ་ཅི་ཞིག་ཡིན་
ཟེར་ན། ང་ཚོ་འདི་ལྟ་བུའི་རྙོག་འཛིང་ཞིག་གི་ཁྲོད་དུ་ཐིམ་ནས་ཡོད་པའི་སྐབས་
སུ་ཁོས་དེ་ལ་གདོང་ལེན་གང་ཡང་མ་བྱས་པར། གཡོ་མེད་ལྷིང་འཇགས་ཀྱི་
ཚུལ་དུ་བསྡད་པ་ཡིན་ན་དེ་འགྲིག་གི་མ་རེད་ཅེས་རྗོད་བཞིན་ཡོད། ཅེས་སྨྲས།
ཕེ་རེ་ཤུ་བྷ་བྷུ་ཡིས་མོའི་སྐད་ཆའི་འཕྲོ་བཅད་དེ། གལ་ཏེ་ཁོས་བྱ་བ་གང་
ཡང་དེའི་ཕྱོགས་ལ་མ་བྱས་པར་བསྡད་པ་ཡིན་ན། ཁྱོད་ཀྱི་སེམས་ཀྱི་ཚོར་འདུ་
དེ་རང་བཞིན་གྱི་ཤུགས་དྲག་པོ་ཞིག་གི་གནས་སུ་འགྲོ་བ་དང༌། དེ་རྗེས་དཀའ་
རྙོག་གི་བྱ་བ་ཐམས་ཅད་སྔར་ལས་ཀྱང་རྙོག་འཛིང་ཆེ་བ་ཅན་ཞིག་ཏུ་ཏན་ཏན་
འགྱུར་ངེས་པ་ཞིག་རེད། སྤྱིར་བཏང་མི་ཞིག་གིས་གཞན་གྱི་དོན་དུ་བྱ་བ་ཞིག་
བསྒྲུབ་དགོས་ཡོད་མེད་དེ་ལ་སྐད་ཆ་མེད་པ་ཞིག་རེད། འོན་ཀྱང་མཚམས་
མཚམས་ལ་དེ་ལ་ཁ་ཡ་མ་བྱས་པར་ལྷིང་འཇགས་སུ་འདུག་རྒྱུ་དེ་ཡང་ཁོའི་ལས་
འགན་གཙོ་བོ་ཞིག་ཏུ་གྱུར་པའི་སྐབས་ཀྱང་ཡོད་པ་རེད། ཅེས་བཤད།
བྷོར་དྷ་སུན་དྷི་རེས་ཀྱིས་རེད། དེ་ལ་སྐད་ཆ་མི་འདུག ང་གླེན་ཞིང་
ལྐུགས་པ་དང་གནས་ཚུལ་གང་གི་སྐོར་ཡང་ཤེས་མི་ཐུབ་མཁན་ཞིག་ཡིན། འོན་
894-

ཀྱང་ངས་གང་ཞིག་ཤེས་འདོད་ཡོད་ཅེ་ན། གནད་དོན་དེ་ཚུལ་ཇི་ལྟར་ཐག་
གཅོད་བྱེད་རྒྱུ་ཡིན་མིན་དེ་ཤེས་འདོད་ཡོད། དེ་མིན་ང་ལ་ཁྱིམ་གྱི་ལས་ཀ་སོགས་
སྣ་ཚོགས་པ་ཞིག་གིས་མདུན་ནས་བསྒུག་བསྡད་ཡོད། ཅེས་དཀའ་སྡུག་གི་
གནས་ཚུལ་རྣམས་གསལ་བཤད་བྱས།
བྷི་ནོ་ཡིས། གལ་ཏེ་ཕེ་རེ་ཤུ་བྷ་བྷུ་ཡིས་མོས་མཐུན་ཆོག་མཆན་གནང་
བ་ཡིན་ན། ང་སང་ཉིན་གཟའ་ཉི་མ་ལ་བྷ་རཱ་མོ་ཡི་ཚོགས་པའི་ཁོངས་སུ་ཞུགས་
རྒྱུའི་འདོད་པ་ཡོད། ཅེས་སྨྲས།
ཕ་རེ་ཤུ་བྷ་བྷུ་ཡིས། ཁོའི་སྐད་ཆའི་འཕྲོ་བཅད་དེ། མ་རེད། ངས་
རང་ཉིད་ཀྱི་ཁྱིམ་ཚང་གི་ཕྱོགས་ལ་ཁེ་ཕན་ཞིག་འབྱུང་རྒྱུ་རེད་བསམ་པའི་རེ་བ་
བཅིངས་ནས་ཁྱོད་ང་ཚོའི་ཚོགས་པའི་ཁྲོད་དུ་ཞུགས་རྒྱུ་ལ་ངོས་ལེན་བྱེད་མི་ཐུབ།
དེ་ཁྱོད་རང་ཉིད་ཀྱིས་ཐད་ཀར་བྷ་རཱ་མོ་ཡི་ཚོགས་པ་ལ་སྙན་ཞུ་དང་འབྲེལ་གཏུགས་
བྱེད་དགོས་པ་ཞིག་རེད། ཅེས་བཤད།
སྐད་ཆ་དེ་གོ་མ་ཐག་ཏུ་བྷི་ནོ་ཡི་སེམས་ཤུགས་ཡོངས་སུ་ཆག གང་
ཡིན་ཟེར་ན་ཁོའི་སེམས་ཀྱི་ཚོར་འདུ་དེ་ཁོ་རང་ཉིད་ཀྱི་ངོས་ནས་རྒྱུན་ལྡན་གྱི་འགྲོ་
ལུགས་ལྟར་ཏུ་བྷ་རཱ་མོ་ཡི་ཚོགས་པའི་འགན་དབང་ཡོད་པའི་གནད་ཡོད་མི་སྣ་
རྣམས་ལ་སྙན་ཞུ་དང་འབྲེལ་གཏུགས་བྱེད་འདོད་ཀྱི་མཚམས་ལ་སླེབས་པ་ཞིག་
རེད། ལྷག་པར་དུ་ཚོགས་པ་དེ་རང་གི་ནང་ལ་ཁོ་དང་ལོ་ལི་ཏཱ་གཉིས་ཀྱི་མིང་
གཅིག་ཏུ་སྦྲེལ་ནས་ཡོང་གི་ཡོད་པ་ཁོས་ཤེས་ཀྱིན་ཡོད་པར་བརྟེན། ཁོས་ཚུལ་
ཇི་ལྟར་འབྲེལ་གཏུགས་ཀྱི་སྙན་ཞུ་ཞིག་ལ་གདོང་བསྟན་ནས་ཡི་གེ་འབྲི་ཐུབ་ཀྱི་
རེད་དམ། དེར་མ་ཟད་ཁོས་སྐད་ཡིག་ཅི་འདྲ་ཞིག་གི་ནང་ལ་དེའི་སྐོར་འབྲི་
895-

ཐུབ་ཀྱི་རེད་དམ། བྷ་རཱ་མོ་ཡི་ཚོགས་པའི་ངོས་ནས་ཁོའི་འབྲེལ་གཏུགས་སྙན
ཞུའི་ཡི་གེ་དེ་དཔར་སྐྲུན་བྱས་ནས་ཡོང་དུས་ཁོས་ཚུལ་ཇི་ལྟར་གཞན་ལ་གདོང་
པ་བསྟན་ཕོད་ཀྱི་རེད་དམ། ཡི་གེ་དེ་ཏན་ཏན་གྷོ་ར་ཡིས་བཀླག་རྒྱུ་ཡིན་པར་
མ་ཟད་ཨ་ནན་དྷ་མོ་ཡེས་ཀྱིས་ཀྱང་བཀླག་རྒྱུ་ཡིན་པ་གཏན་འཁེལ་བ་ཞིག་རེད།
ད་དུང་དེས་མ་ཚད་དེའི་ནང་དུ་རང་ཉིད་ཀྱི་བསམ་ཚུལ་ངོ་མ་རྣམས་ཇི་བཞིན་
དུ་ཡོང་ཐུབ་པའི་གོ་སྐབས་ཀྱང་མེད་པ་དང་། གསར་ཤོག་ཀློག་མཁན་གྱི་ཧིན་
དྷུ་པ་རྣམས་ཀྱིས་བྷི་ནོ་ཡི་ཕྱོགས་ལ་གློ་བུར་ཐོལ་རྒྱག་གི་འགྱུར་བ་ཞིག་ཕྱིན་ནས་
བྷ་རཱ་མོ་ཡི་ཚོགས་པའི་ཁྲོད་དུ་ཞུགས་རྒྱུའི་འདོད་འདུན་ཤུགས་དྲག་པོ་ཞིག་སྐྱེས་
འདུག་སྙམ་པའི་ངོས་འཛིན་ཁོ་ན་བྱེད་ངེས་ནའང་། དེ་ནི་དོན་དངོས་སུ་གནས་
ཚུལ་ཆ་ཚང་བ་བདེན་པ་ཁོ་ན་མིན་པ་ཞིག་རེད། བྷི་ནོ་ལ་མཚོན་ནས་བཤད་པ་
ཡིན་ན་གནས་ཚུལ་དང་དོན་རྐྱེན་གཞན་རྣམས་ཕྱི་གསལ་ནང་གསལ་ཞིག་མ་
བྱས་བར་དུ་ཁོ་རང་ཉིད་ཀྱི་ངོ་ཚ་དང་ཞེད་སྣང་དེ་གཏན་ནས་སྦས་སྐུང་བྱེད་ཐུབ་
ཐབས་མེད་པ་ཞིག་རེད།
དེ་ལྟར་བྷི་ནོ་ལ་སྐད་ཆ་ཅི་ཡང་མེད་པར་ཁུ་སིམ་མེར་བསྡད་པ་བྷོར་དྷ་
སུན་དྷི་རེས་ཀྱིས་མཐོང་ཚེ། མོས་ཁོ་ལ་གཉིད་དཀྲོག་པའི་དྲིལ་བརྡ་ཞིག་གཏོང་
རྒྱུའི་འདུན་པ་སྐྱེས་པ་དང་ཆབས་ཅིག་ངག་ནས། ཨོ་རེད། ངས་ཡོངས་སུ་
བརྗེད་ཚར་འདུག བྷི་ནོ་ཡིས་ང་ཚོ་མ་གཏོགས་གཞན་ང་ཚོའི་ཚོགས་པའི་ཁྲོད
ཀྱི་མི་གཞན་རྣམས་གཏན་ནས་ངོ་མི་ཤེས་པ་དེ་བརྗོད་མི་དགོས་པ་ཞིག་རེད། འོན་
ཀྱང་དེ་ལ་གནད་འགག་གང་ཡང་མི་འདུག ང་ཚོས་དགོས་མཁོ་དང་མཐུན་
རྐྱེན་རྣམས་ཚང་མ་གྲ་སྒྲིག་བྱེད་ཐུབ་རྒྱུ་རེད། ངས་དེ་མ་ཐག་ཏུ་ཕེ་ནུས་བྷ་བྷུ་
-896-

གྲ་སྒྲིག་བྱེད་རྒྱུའི་ཕྱོགས་ལ་གཏོང་གི་ཡིན། གཟའ་ཉི་མ་བར་དུ་དུས་ཡུན་རིང་
པོ་གཏན་ནས་མེད་པར་བརྟེན། ང་ཚོ་ལ་ཆུ་ཚོད་འཕྲོ་བརླག་ཏུ་གཏོང་རྒྱུའི་དུས་
ཚོད་གཏན་ནས་མི་འདུག ཅེས་བཤད།
དེ་ལྟར་མོས་སྐད་ཆ་བཤད་ཚར་བའི་མཚམས་དེར་སུའུ་དྷེར་སྒོ་འགྲམ་
བརྒྱུད་ནས་ཐོག་ཁང་དུ་འགྲོ་བཞིན་པའི་སྐབས་དེར་མོས་ཁོ་ལ་སྐད་བཏང་སྟེ།
སུའུ་དྷེར། བྷི་ནོ་གཟའ་ཉི་མ་ལ་ང་ཚོའི་ཚོགས་པའི་ཁྲོད་དུ་ཞུགས་རྒྱུ་རེད། ཅེས་
བཤད་པ་ལ་སུའུ་དྷེར་སྤྲོ་སེམས་རབ་ཏུ་འཕེལ། གང་ཡིན་ཟེར་ན་ཁོས་དུས་
རྟག་ཏུ་བྷི་ནོ་ཡི་ཕྱོགས་ལ་ཕུལ་དུ་བྱུང་བའི་གདེང་འཇོག་དང་ཡིད་སྨོན་སྐྱེ་བཞིན་
ཡོད་པར་བརྟེན། ཁོ་ལྟ་བུ་ཞིག་ཁོང་ཚོའི་ཚོགས་པའི་ཁྲོད་དུ་ཞུགས་རྒྱུ་ཡིན་
པའི་བསམ་ཚུལ་དེ་གོ་དུས། ཁོའི་ལུས་སེམས་ཡོངས་རྫོགས་ལ་སྤྲོསྐྱིད་ཀྱི་དགའ་
བདེས་ཡོངས་སུ་ཁྱབ།
ཁོས་ནམ་རྒྱུན་སེམས་ལ། མི་ཞིག་གིས་བྷི་ནོ་ལྟ་བུའི་ཡི་གེ་འབྲི་ཀློག་ཅིག་
དབྱིན་ཡིག་ནང་དུ་བྱེད་ཐུབ་རྒྱུ་ཕར་ཞོག་ཁོའི་རྣམ་དཔྱོད་དང་ཤེས་ཡོན་ལྟ་བུ་ཞིག
གཞན་ཞིག་གིས་རང་ལ་ཡོད་སྙམ་ན། དེ་ནི་དངོས་ཡོད་གནས་ཚུལ་གྱི་རྒྱུ་མཚན་
དང་གཏན་ནས་མི་འཚམས་པ་ཞིག་ཡིན་པའི་ཆ་འཇོག་དང་ངོས་འཛིན་བྱེད་ཀྱིན་
ཡོད་པར་མ་ཟད། ཁོ་ལྟ་བུའི་མི་ཞིག་ཁོང་ཚོའི་ཚོགས་པའི་ནང་དུ་ཞུགས་ནས་ཚོགས་
མི་བྱེད་གཏན་ནས་མི་སྲིད་པ་ཞིག་རེད་སྙམ་བཞིན་ཡོད་པ་ཞིག་རེད། དེར་བརྟེན་
ཁོའི་ཚེ་སྲོག་དེ་བྷི་ནོ་ལྟ་བུ་ཡི་ཞབས་རྗེས་དེ་ཁོང་ཚོའི་ཚོགས་པ་མ་ཡིན་པའི་གནས་
གཞན་ཞིག་ཏུ་གཏན་ནས་མི་འབྱུང་བར་འདོད་པའི་ཁེངས་དྲེགས་ཀྱིས་བརྒྱངས་
ནས་ཡོད་པ་དང་ཆབས་ཅིག་ངག་ནས། འོན་ཀྱང་གཟའ་ཉི་མ་བར་དུ་ག་འདྲ་
-897-

བྱས་ནས་གྲ་སྒྲིག་བྱེད་ཐུབ་ཀྱི་རེད་དམ། ཁྱོད་ཀྱིས་གྲ་སྒྲིག་དེ་ཚོ་རྒྱ་ཆེན་པོ་དང་
ཡོངས་སུ་གྲགས་པའི་འདོད་པ་ཚིམས་པ་ཞིག་བྱེད་ཐུབ་ཀྱི་མ་རེད། ཅེས་བཤད་
གང་ཡིན་ཟེར་ན་སུའུ་དྷེར་གྱི་འདོད་པ་ནི་བྷི་ནི་ཁོང་ཚོའི་ཚོགས་པའི་ཁྲོད་དུ་ཞུགས་
རྒྱུའི་སྐོར་དེ་ཡོངས་ཁྱབ་ཏུབསྒྲགས་ནས་སྐྱེ་བོ་ཡོད་དོ་ཅོག་ལ་མིག་ལྟོས་ཀྱི་དཔེ་ལེན་
ས་ཞིག་བྱེད་འདོད་ཡོད་པ་དེ་རེད།
བྷོར་ངྷ་སུན་དྷི་རེས་ཀྱིས། མ་རེད། མ་རེད། དེ་ལ་དཀའ་ངལ་གང་
ཡང་འབྱུང་གི་མ་རེད། ང་ཚོས་གཟའ་ཉི་མ་བར་དུ་གྲ་སྒྲིག་བྱེད་ཐུབ་རྒྱུ་རེད། སུའུ་
དྷེར་མགྱོགས་པོར་རྒྱུགས་ལ་ཕེ་ནུས་བྷ་བྷུ་ལ་སྐད་གཏོང་རོགས། ཞེས་སྨྲས།
སུའུ་དྷེར་གྱི་རེ་བ་ལ་བྷི་ནོ་ཁོང་ཚོའི་ཚོགས་པའི་ཁྲོད་དུ་ཞུགས་པའི་འོག་
ནས་ཁོང་ཚོའི་ཚོགས་པའི་སྟོབས་ཤུགས་དེ་གཞན་སུ་ཞིག་གིས་ཀྱང་གླག་འཁེལ་
ཐབས་མེད་པ་ཞིག་ཡིན་པ་སྟོན་འདོད་ཀྱི་རེ་བ་དེ་ལ་དོན་འབྲས་མ་སྨིན་ཞིང་།
ཁོང་ཚོའི་ངོས་ནས་སྟབས་བདེའི་མཛད་སྒོ་ཙམ་ཞིག་སྤེལ་བ་དེ་ཁོ་ལ་མཚོན་ན་
རིན་ཐང་དུ་བརྩི་འོས་པ་ཞིག་གང་ཡང་མ་རེད། འོན་ཀྱང་དུས་སྐབས་དེ་ལྟ་
བུ་ཞིག་གི་འོག་ཏུ་ཕན་ཚུན་ལ་དགག་སྒྲུབ་ཀྱི་རྩོད་གླེང་དང་རྒྱུ་མཚན་གསལ་བཤད་
བྱེད་རྒྱུ་སོགས་སྐབས་བབས་ཀྱི་གནད་དོན་ལ་དགོས་གལ་ཡོད་པ་ཞིག་མིན་
ནའང་། དེས་ཁོ་ལ་ནམ་ཞིག་གནས་ཚུལ་དེ་མངོན་དུ་གྱུར་ཡོང་བའི་སྐབས་
སུ་ཆེས་སེམས་ཁམས་མི་སྙོམས་པའི་ཚོར་འདུ་ཞིག་སྐྱེ་རུ་བཅུག
དེར་ཕེ་ནུས་བྷ་བྷུ་ལ་སྐད་གཏོང་རྒྱུའི་བསམ་འཆར་ཞིག་སླེབས་ཡོང་དུས་
བྷི་ནོ་ཡར་ལངས་ནས་འགྲོ་རྩིས་བྱས། འོན་ཀྱང་བྷོར་དྷ་སུན་དྷི་རེས་ལ་ཁོ་འགྲོ་
འཇུག་རྒྱུའི་འདོད་པ་མེད་པར་བརྟེན། ཨུ་ཚུགས་བརྒྱབས་ནས་མར་སྡོད། ཅེས་
-898-

དང་། ཕེ་ནུས་བྷ་བྷུ་ཐད་ཀར་འདིར་ཡོང་གི་རེད། ང་ཚོས་ཁོ་ཡུན་རིང་པོར་
བསྒུག་དགོས་འབྱུང་གི་མ་རེད། ཅེས་བཤད།
འོན་ཀྱང་བྷི་ནོ་ཡིས་དགོངས་པ་ཞུས་ཏེ། མ་རེད། ཁྱོད་ཀྱིས་དེ་རིང་
ང་ལ་ངེས་པར་དུ་བསམ་ཤེས་དགོངས་འཁྲོལ་གནང་རོགས། ཞེས་སྨྲས། ཁོའི་
སེམས་ལ་རང་ཉིད་ཀྱི་མཐའ་རུ་སྐོར་ཚོགས་བརྒྱབས་ནས་ཡོད་པའི་ལྕུག་ཕྲན་
གྱི་ར་བ་དེ་ལས་རྒྱང་རིང་དུ་ཅུང་ཟད་ཅིག་བཀྱེད་ཐུབ་པ་ཡིན་ན། རང་ཉིད་
ལ་སེམས་ཀྱི་ཞི་བདེ་དང་དབུགས་ཀྱི་རྒྱུ་བ་ལྷོད་ཀྱིས་འཐེན་པའི་གོ་སྐབས་ཤིག་
རག་གི་རེད་སྙམ་པའི་ཚོར་འདུ་ཞིག་སྐྱེས། དེར་བརྟེན་ཁོས་གནས་ཚུལ་དེ་
དག་ལ་ཞིབ་ཅིང་ཕྲ་བའི་སྒོ་ནས་བསམ་གཞིག་བྱེད་རྒྱུའི་དུས་ཚོད་ཅིག་རག་པ་
ཡིན་ན། རང་ཉིད་ཀྱི་གནས་ཚུལ་ཐམས་ཅད་ལམ་ཁ་ཡག་པོ་ཞིག་གི་ནང་དུ་
འགྲོ་རྒྱུའི་རེ་བ་བརྒྱབས།
ཁོ་ཡར་ལངས་ནས་ཕྱིར་འགྲོ་རྒྱུའི་སྟ་གོན་བྱེད་བཞིན་པའི་སྐབས་སུ་ཕེ་
རེ་ཤུ་བྷ་བྷུ་ཡང་ཡར་ལངས་ཤིང་། དེ་དང་འབྲེལ་ནས་ལག་པ་གཅིག་བྷི་ནོ་ཡི་
ཕྲག་པ་རུ་བཞག་ནས། བྷི་ནོ། སེམས་པ་ལྷིང་འཇགས་དང་ཁ་ཁུ་སིམ་པོ་
གྱིས། བྲེལ་ཚུབ་ཀྱི་ངང་ནས་བྱ་བ་གང་གི་ཕྱོགས་ལ་ཡང་མ་ཞུགས། བྱ་བ་
གང་ཞིག་ཡིན་ནའང་ཐག་གཅོད་མ་བྱས་སྔོན་ལ་རིག་པ་བསྒྲིམས་ནས་ཞིབ་ཏུ་
བསམ་བློ་ཐོངས། བྱ་བ་གང་ཞིག་གིས་རང་གི་མི་ཚེ་ཧྲིལ་པོ་ལ་ཛ་དྲག་གི་ཤུགས་
རྐྱེན་ཐེབས་པར་བྱེད་པའི་གནས་ཚུལ་དེ་དག་ལ་རང་ཉིད་ངོ་མའི་བསམ་བློའི་
བརྒྱུད་རིམ་འོག་ནས་བརྟག་དཔྱད་ཆ་ཚང་བ་ཞིག་མ་བྱས་པར། རང་དགར་
དེའི་ཁྲོད་དུ་རྐང་པ་མ་འཇོག ཅེས་བཤད།
899-

བྷོར་ངྷ་སུན་དྷི་རེས་ཀྱིས་རང་གི་ཁྱོ་གའི་ཐོག་ལ་སེམས་གཏིང་ནས་ཁོང་
ཁྲོ་ཆེན་པོ་ཞིག་ལངས་པ་དང་ཆབས་ཅིག་ངག་ནས། སྐྱེ་བོ་བྱ་བའི་བརྒྱུད་རིམ་
གྱི་མགོ་མཇུག་ཆ་ཚང་ལ་བསམ་གཞིག་མི་བྱེད་པར། ལས་ཀྱི་འགོ་འཛུགས་
མཁན་དེ་ཚོས་རང་ཉིད་དང་གཞན་ཚང་མ་རྙོག་འཛིང་གི་གནས་སུ་ལྷུང་རག་
བར་དུ་བྱ་བ་དེའི་ཐོག་ལ་འགུལ་སྐྱོད་ཅི་ཡང་མི་བྱེད་པ་དང་། ནམ་ཞིག་ཁོང་
ཚོ་གནས་དེ་ལས་གཡོལ་ཐབས་མེད་པའི་དུས་སྐབས་ཤིག་ལ་སླེབས་ཡོང་དུས།
དེ་རྗེས་ཁོང་ཚོས་གཞི་ནས་མར་སྡོད་ལ་དེའི་ཐོག་ལ་ཞིབ་ཅིང་ཕྲ་བའི་སྒོནས་བསམ་
གཞིག་བྱོས་ཞེས་བརྗོད་རྒྱུ་རེད། གཅིག་བྱས་ན་ཁྱོད་མར་ལ་བསྡད་ནས་གནད་
དོན་དེའི་ཐོག་ལ་ཐག་གཅོད་ཅིག་བྱེད་ཐུབ་མདོག་ཁག་པོ་རེད། འོན་ཀྱང་ཁྱོད་
ཀྱི་བསམ་གཞིག་གི་བརྒྱུད་རིམ་དེའི་ནང་དུ་ང་ཚོའི་མི་ཚེ་དེ་ཉེན་ཁ་ཆེ་བའི་ཛ་དྲག་
གི་གནས་ཤིག་གི་ཁྲོད་དུ་བསྡད་ཡོད་པ་རེད། ཅེས་བཤད།
བྷི་ནོ་ཁང་པའི་ཕྱི་ལ་འཐོན་པའི་སྐབས་སུ་སུའུ་དྷེར་གྱིས་ཀྱང་ཁོ་ལ་རོགས་
པ་བྱས་ནས་ཕྱི་ལ་ཐོན། གང་ཡིན་ཟེར་ན་ཁོའི་སེམས་ཀྱི་ཚོར་འདུ་ཕྲ་རགས་
རྣམས་སྐྱེ་བོ་ཞིག་གསོལ་སྟོན་ཕུན་སུམ་ཚོགས་པ་ཞིག་གི་བཀོད་པའི་འཁྲིས་སུ
མར་མ་བསྡད་སྔོན་ལ་གསོལ་སྟོན་གྱི་ཁ་ཟས་དེ་དག་གི་བྲོ་བ་མྱོང་འདོད་ཀྱི་འདུན་
པ་ཤུགས་དྲག་པོ་སྐྱེ་བ་ནང་བཞིན་དུ། བྲེལ་ཚུབ་བྱེད་བཞིན་ཡོད་པ་ཞིག་རེད།
ཁོ་བྷི་ནོ་དེ་མ་ཐག་ཏུ་རང་གི་བྷ་རཱ་མོ་ཡི་ཚོགས་པའི་གྲོགས་པོ་རྣམས་ཀྱི་ཕྱོགས
སུ་འགུག་རྒྱུ་དང༌། དགའ་སྤྲོ་སྐྱེ་འོས་པའི་གནས་ཚུལ་དེ་དག་ཁྱབ་བསྒྲགས
བྱེད་རྒྱུ། དེ་རྗེས་སྤྲོ་སྐྱིད་ཀྱི་རྟེན་འབྲེལ་མཛད་སྒོ་བྱེད་རྒྱུ་སོགས་ཀྱི་ཕྱོགས་ལ་
རྨོངས་པ་ཡེ་ནས་མེད་པའི་རིག་པ་རྣོན་པོ་ཡོད་པ་ཞིག་རེད། འོན་ཀྱང་བྷི་ནོ་
·900-

ཡིས་སུའུ་དྷེར་གྱི་ཚད་མེད་པའི་བསམ་བློའི་ངར་ཤུགས་ཀྱི་ཚོར་འདུ་ལ་སྤྲོ་བ་འདྲེན་
བཞིན་ཡོད་པ་མཐོང་དུས། ཁོའི་ཡིད་ཀྱི་བློ་སྟོབས་དེ་སྔར་ལས་ཀྱང་འཁུམས་
ནས་དཔའ་ཞུམ་པར་གྱུར།
ནམ་ཞིག་སུའུ་དྷེར་གྱིས་ཁོ་དང་བྷི་ནོ་གཉིས་མཉམ་དུ་དེ་མ་ཐག་ཕེ་ནུས་
བྷ་བྷུ་ལ་ཐུག་འཕྲད་དུ་འགྲོ་རྒྱུའི་བསམ་ཚུལ་འདོན་དུས་ཁོ་ལ་དེའི་ཕྱོགས་སུ་ཉན་
འདོད་ཀྱི་འདུན་པ་ཅུང་ཟད་ཙམ་ཡང་མ་སྐྱེས་པར་མ་ཟད། རང་གི་ལག་པ་
དེ་སུའུ་དྷེར་གྱི་ལག་པ་ནས་ཚུར་འཐེན་ཏེ་མགྱོགས་མྱུར་དུ་ལམ་དུ་ཞུགས། ཁོ་
གནས་དེ་ལས་ཅུང་ཟད་ཅིག་སོང་བའི་མཚམས་ལ་ཁོས་ཨ་བྷི་ནཱ་ཤི་དང་ཁོང་ཚོའི་
ཚོགས་པའི་མི་གཉིས་གསུམ་ཞིག་གནས་ག་གེ་མོ་ཞིག་ཏུ་ཆེས་མགྱོགས་མྱུར་ལྡན་
པའི་སྒོ་ནས་ཤར་རྒྱུག་བྱེད་བཞིན་ཡོད་པ་མཐོང་། འོན་ཀྱང་ཁོང་ཚོས་བྷི་ནོ་
མཐོང་བ་དང་ཆབས་ཅིག་རྒྱུག་མཚམས་བཞག་ནས་ཁོ་ལ་ཨ་བྷི་ནཱ་ཤི་ཡིས་སྐད་
ཤུགས་ཆེན་པོ་དང་བཅས། འདིར་བྷི་ནོ་བྷ་བྷུ་སླེབས་འདུག དེ་ཡག་པོ་བྱུང༌།
བྷི་ནོ་བྷ་བྷུ། ང་ཚོའི་མཉམ་དུ་ཤོག ཅེས་སྨྲས།
བྷི་ནོ་ཡིས། ཁྱོད་ཚོ་གང་དུ་འགྲོ་བཞིན་ཡོད་དམ། ཞེས་དྲིས།
ཁོང་ཚོས། ག་རེ་འདུག་གམ། ང་ཚོ་ཀཱ་ཤི་ཕོར་གྱི་མེ་ཏོག་ལྡུམ་ར་
ལ། གྷོར་མོ་ཧན་བྷ་བྷུ་ཡི་སྒྲིབ་སྦྱོང་གི་མཛད་སྒོའི་དགའ་སྟོན་གྲ་སྒྲིག་བྱེད་དུ་
འགྲོ་བཞིན་ཡོད། ཅེས་སྨྲས།
བྷི་ནོ་ཡིས་དེ་ལ་ངོ་རྒོལ་བྱས་ཏེ། ང་དེ་ལ་འགྲོ་རྒྱུ་མིན། དེ་རིང་ང་ལ་
དེར་འགྲོ་རྒྱུའི་དུས་ཚོད་ཀྱང་མེད། ཅེས་བཤད།
ཨ་བྷི་ནཱ་ཤི་ཡིས་སྐད་ཅོར་དང་བཅས། ཁྱོད་ཀྱི་སྐད་ཆ་དེའི་གནད་དོན་
901-

ཅི་ཞིག་རེད་དམ། ཁྱོད་ཀྱིས་བྱ་བ་འདི་ཅི་འདྲའི་རླབས་ཆེན་གྱི་དོན་རྐྱེན་ཞིག་
ཡིན་པ་ངོས་ཟིན་ཐུབ་ཀྱིན་ཡོད་དམ། གལ་ཏེ་གནས་ཚུལ་འདི་རླབས་ཆེན་གྱི་
བྱ་གཞག་བཀྲ་ཤིས་པ་ཞིག་མིན་ན། ག་རེ་བྱས་ནས་གྷོར་མོ་ཧན་བྷ་བྷུ་ཡིས་
བསམ་ཚུལ་འདི་འདོན་རྒྱུ་རེད་དམ། གཏན་ནས་བསམ་ཚུལ་འདི་འདོན་རྒྱུ་
མ་རེད། དེང་སང་གི་དུས་སྐབས་སུ་ཧིན་དྷུ་པ་རྣམས་ལ་མཚོན་ན། རང་ཉིད་
ཀྱི་སྟོབས་ཤུགས་དང་ནུས་པ་དེ་ཀུན་ལ་དྲིལ་བསྒྲགས་བྱེད་རྒྱུ་དེ་ངེས་པར་དུ་གལ་
ཆེན་པོ་ཞིག་རེད། དེ་བཞིན་དུ་གྷོར་མོ་ཧན་བྷ་བྷུ་ཡི་སྒྲིབ་སྦྱོང་གི་བྱ་བ་འདི་ཡང་
ང་རང་ཚོའི་རྒྱལ་ཁབ་ཀྱི་ནང་གི་སྐྱེ་བོ་རྣམས་ལ་སེམས་ཀྱི་ཚོར་བ་དང་འབྲེལ་
བའི་ཤུགས་རྐྱེན་བླ་ན་མེད་པ་ཞིག་བསྐྲུན་པའི་ཆ་རྐྱེན་ཞིག་རེད། ང་ཚོས་མཛད་
སྒོ་དེའི་སྐབས་ལ་ས་གནས་མང་པོ་ནས་པཎ་ཌི་ཏ་རྣམས་གདན་འདྲེན་ཞུ་རྒྱུ་ཡིན།
དེར་བརྟེན་བརྒྱུད་རིམ་དེའི་ཤུགས་རྐྱེན་འོག་ནས་ཏན་ཏན་ཧིན་དྷུ་པའི་སྤྱི་ཚོགས་
ཧྲིལ་པོ་ལ་འགུལ་སྐྱོད་དང་ནུས་པ་འདོན་ཐུབ་རྒྱུ་རེད། སྐྱེ་བོ་རྣམས་ཀྱིས་ང་
ཚོ་ད་དུང་གསོན་པོར་འཚོ་གནས་བྱས་ཡོད་པ་དང་། ཧིན་དྷུ་པའི་ཆོས་ལུགས་
གྲུབ་མཐའ་དེ་ད་དུང་ཉམས་རྒུད་ཀྱི་གནས་སུ་འགྲོ་བཞིན་མེད་པ་ངོས་ཟིན་རྒྱུ་
རེད། ཅེས་བཤད།
གང་ལྟར་བྷི་ནོ་ཡིས་ཨ་བྷི་ནཱ་ཤི་ཡི་བསླུ་བྲིད་ཀྱི་སྐད་ཆ་ལ་གཡོལ་ཐབས་
བྱས་ནས་ཁོ་རང་ཉིད་ཀྱི་ལམ་ཁ་རུ་ཞུགས།། །།

འ་
རྔ་བ་ཆོས་གྲགས། ཕྱི་ལོ་༡༩༧༠ ལོར་མདོ་སྨད་རྔ་བ་རུ་སྐྱེས། སློབ་
ཆུང་ནས་སློབ་འབྲིང་ལོ་རིམ་གཉིས་པ་བར་དུ་རྒྱ་ཡིག་སློབ་གྲྭ་ཞིག་ཏུ་
ཕྱིན། དེ་རྗེས་རྔ་བའི་སྒོ་མང་དགོན་གྱི་ཆོས་སྒོར་ཞུགས་ཏེ་བོད་ཡིག་
འབྲི་ཀློག་གི་འགོ་བཙུགས། སྔ་རྗེས་སུ་སྒོ་མང་སྒར་དགའ་ལྡན་བསླབ་
གསུམ་ཟུང་འཇུག་བདེ་ཆེན་གླིང་དང་བླ་བྲང་བཀྲ་ཤིས་འཁྱིལ་སོགས་
ནས་ནང་དོན་རིག་པ་གཙོ་བོར་གྱུར་པའི་ཐོག་བོད་རང་གི་རིག་གནས་
ཆེ་ཕྲ་ཀུན་ལ་སྦྱངས། ༡༩༩༠ ལོར་རྒྱ་གར་དུ་སླེབས། སྔ་རྗེས་སུ་རྩེ་
རྣམ་རྒྱལ་གྲྭ་ཚང་དང༌། དཔལ་ལྡན་འབྲས་དཀར་སྤུངས་པ་གཉིས་ནས་
མཚན་ཉིད་རིག་པའི་གཞུང་ལུགས་དང་རྒྱུད་སྡེ་ཆོས་སྤྱོད་སོགས་ལ་
ལོ་བཅུའི་རིང་སློབ་གཉེར་བྱས་ཤིང༌། ཞོར་ལ་ལེགས་སྦྱར་དང་དབྱིན་
ཇི་གཉིས་ལ་ཅུང་ཟད་སྦྱངས། ལོ་དེ་དག་གི་སློབ་སྦྱོང་གི་བར་གསེང་
སོགས་སུ་<< དམར་ཆུང་སྙིང་གི་འཕར་ལྡིང >> དང་།
<< གཡག་རོག་ཞོལ་ཆེན་ཁྲོས་པའི་ཧར་སྒྲ >> << སྒྲུང་
རྩོམ་སྙིང་ཁྲག་ཁོལ་བའི་རྦ་རླབས་>> གསུམ་པར་སྐྲུན་བྱས།
༡༩༩༩ ལོར་ལྡི་ལིར་དབྱིན་ཇིའི་མཐོ་སློབ་ཅིག་ནས་
ལོ་འཁོར་གསུམ་ལ་དབྱིན་ཇི་དང་། ལེགས་སྦྱར། ཧིན་ངྷི་སོགས་ལ་
ཆེད་མངགས་སུ་སྦྱངས། ༢༠༠༢ ལོར་<< ཆེས་མཐའ་མཇུག་
གི་གསང་བ་>> ཞེས་པའི་དེབ་དེ་བོད་བསྒྱུར་བྱས་ཏེ་པར་དུ་བསྐྲུན།
དེ་རྗེས་<< གྷོ་ར་>> སྒྱུར་འགོ་བརྩམས་ཏེ་༢༠༠༤ ལ་
མཇུག་གྲུབ།།

༄༅༎ གྲོང་ཁྱེར་ཀ་ལི་ཀ་ཏ་དེ། ཧིན་དྷུ་དང་ཁ་ཆེ། བྷ་རཱ་མོ་དང་ཡི་ཤུ། རང་ཚུགས་དང་
གཞན་བརྟེན། རྒྱལ་ཞེན་དང་མགོ་འདོགས་སོགས་ཀྱི་བསམ་བློའི་ཁྱད་པར་གྱིས་དུམ་བུ་དུ་མར་གྱུར་ལ་
ཉེ་བའི་ཚེ། རང་ཉིད་རྒྱ་གར་བ་གཙང་མར་རློམ་པའི་གྷོ་ར་ཡིས། རྒྱ་གར་གྱི་ལ་རྒྱ་དང་གཅིག་སྒྲིལ་གྱི་
ཆེད་དུ། དྲང་ཚུགས་ཀྱི་གོམ་སྟབས་སྤོས་ཤིང༌། རྩོད་པའི་ང་རོ་བསྒྲགས། ཐ་ན་ཧིན་དྷུའི་གོམས་སྲོལ་
ཕྲ་མོ་ཚུན་ནས་གཅེས་འཛིན་བྱེད་འདོད་ཀྱི་གྷོ་རས། སྒང་གཤོང་མི་སྙོམ་པའི་སྤྱི་ཚོགས་དང་བཙོན་ཁང་།
གཤིས་སྤྱོད་མི་གཅིག་པའི་མི་སྣ་མང་པོར་འཕྲད་རྗེས་ཀྱི་མཐའ་སྣེ་དེ་ནས། རང་ཉིད་ཀྱི་ཁྲག་རྩའི་ནང་
རྒྱ་གར་བའི་ཁྲག་རྒྱུན་བཞུར་གྱིན་མེད་པ་རྟོགས་ཀྱང༌། ཁོ་རང་རྒྱ་གར་བ་མིན་སྙམ་པའི་འདུ་ཤེས་མ་
སྐྱེས། མཐའ་མཇུག་ཏུ། གྷོ་རས་གྲི་དངོ་ལྟ་བུའི་གཡང་གཟར་བརྒྱུད་དེ། རང་གི་མཐར་ཐུག་གི་ལམ་
ཆེན་ཏེ། ཆགས་སྡང་གི་སད་སེར་དང་ཕྱོགས་རིས་ཀྱི་ན་བུན་མེད་པའི་གནས་དེར་བརྩེ་དུང་གི་མེ་
ཏོག་འཐུ་བཞིན་བསྐྱོད།
གྲོགས་པོ་དང་དགྲ་བོ། ཕྲག་དོག་དང་བརྩེ་དུང་། གཞན་ཟེར་དང་མྱོང་རྟོགས། བགྲོ་
གླེང་དང་ཚིག་འཁྲི། རིས་ཡོད་དང་རིས་མེད་བཅས་ཀྱི་ཐད་དུ། དེབ་འདིས་བྱུང་རིམ་སྟབས་བདེ་ལ་
ཚགས་དམ་པ་ཞིག་གི་ལམ་ནས་ཁྱེད་ལ་མྱོང་རྟོགས་ཆེས་ཟབ་མོ་ཞིག་སྐྱེ་འཇུག་པར་ངེས་ལ། དེ་འདྲའི་
མྱོང་རྟོགས་དེ། རྒྱ་གར་གྱི་ཆབ་སྲིད་དང་ཆོས་ལུགས། རིག་གཞུང་བཅས་པའི་ཁ་ཕྱོགས་ཀྱི་ཐད་དུ་ཐེ་
གོར་གྱི་སྙིང་དབུས་ནས་གདམས་པའི་མན་ངག་ཟབ་མོ་ཞིག་ཡི ན་པར་ཀུ ན་གྱིས་གླེང་།
སྒྲུང་རྩོམ་འདི་ནི་ཐེ་གོར་གྱི་སྒྲུང་རིང་བཅུ་གཉིས་ཡོད་པའི་ནང་ནས་བརྩམས་རིམ་ཨང་ལྔ་
པ་དང་རིང་ཤོས་དེ་ཡིན་ལ། བྷང་ག་ལའི་རྩོམ་རིག་གི་འཕེལ་རྒྱས་མཚོན་པའི་ལམ་རྟགས་ཤིག་ཀྱང་
ཡིན། དེབ་འདིའི་ནང་ཕྱོགས་ཞེན་སྤངས་ནས་འཇིག་རྟེན་གྱི་སྤུན་ཉེའི་འདུ་ཤེས་བསྐྲུན་དགོས་པ་དང༌།
རྒྱལ་ཞེན་རིང་ལུགས་དོར་ཏེ་རྒྱལ་སྤྱིའི་རིང་ལུགས་སུ་བསྒྱུར་དགོས་པ། ཧིན་དྷུ་དང་ཁ་ཆེ་སོགས་ཆོས་
ལུགས་བྱེ་བྲག་པའི་འཐེན་འཁྱེར་དོར་ཏེ། འགྲོ་བ་མིའི་སྤྱི་ཆོས་ཁྱབ་སྤེལ་དགོས་པའི་ཐེ་ཀོར་གྱི་དགོངས་
པ་གསལ་བར་མཚོན་པར་ངོས་འཛིན་བྱེད།། །།
ISBN 81-902269-0-8
9 788190 226905

